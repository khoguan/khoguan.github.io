---
layout: post
title: 古今反
date: 2016-04-14 23:00:41 +0800
author: 潘科元
categories: [台灣俗諺]
---

<p>佮現代實況對反个俗語，可比講：</p>
<p>一、「毋捌食過豬肉，嘛捌看過豬行路」，即句話顯示古早經濟䆀，多數儂無錢買豬肉，但是農村普遍有飼豬，彼是欲賣錢，家己毋甘食。 若現代儂「有食過豬肉，但是無看過豬行路」，比「無食過豬肉，但是有看過豬行路」个儂較濟濟咧。我細漢个時聽著頂面迄句俗語，就已經感覺好笑囉。</p>
<p>二、「盤屎過礐」[pu&acirc;nn s&aacute;i ku&egrave; ha̍k]－－四字成語，字面意思是將屎礐仔个排洩物運搬過去另外一窟屎礐仔，這是咧形容做無路用个代誌，了戇工。 但是現代个化礐[hu&agrave;-ha̍k]、化礐池[hu&agrave;-ha̍k-t&icirc;]（也有寫做「化學池」）正正就是應用「屎尿坐底，輕--个自動盤過礐」个方式來進行淨化處理。</p>

