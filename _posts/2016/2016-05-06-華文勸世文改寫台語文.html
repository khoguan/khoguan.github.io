---
layout: post
title: 華文勸世文改寫台語文
date: 2016-05-06 23:13:45 +0800
author: 潘科元
categories: [四句連（四句聯）]
tags: [四句連]
---

<p>我稅佇舊公寓，樓跤个信箱逐工予儂櫼[tsinn]足濟廣告紙，今仔日也有看著，本來想欲㧒捔，展[thi&aacute;n]開一下看，是節錄个華文勸世文（網路查會著較完整个版本），七字一句，但是無啥押韻：</p>
<p>父母恩情似海深　人生莫忘父母恩 <br />生兒育女循環理　世代相傳自古今 <br />為人子女要孝順　不孝之人罪逆天 <br />家貧才能出孝子　鳥獸尚知哺乳恩 <br />父子原是骨肉親　爹娘不敬敬何人 <br />養育之恩不圖報　望子成龍白費心 <br />兄弟本是同根生　莫因小事起爭論 <br />手足之情誠可貴　萬事皆念骨肉親 <br />人生難得兄弟愛　同心協力變成金 <br />謙讓尊敬情意長　天倫之樂喜洋洋 <br />為人當效孔讓梨　桃園結義劉關張 <br />上山打虎親兄弟　歷代相傳美名留</p>
<p>今我共伊提來改寫做押韻講究个台語四句連：</p>
<p><strong>勸世文 [khu&agrave;n-s&egrave;-b&ucirc;n]</strong></p>
<p>爸母恩情像海深 [pē-b&uacute; un-ts&icirc;ng tshiūnn h&aacute;i tshim] <br />永遠數念爸母心 [&iacute;ng-u&aacute;n si&agrave;u-liām pē-b&uacute; sim] <br />祖公爸母來致蔭 [ts&oacute;o-kong pē-b&uacute; l&acirc;i t&igrave;-&igrave;m] <br />代代相傳到如今 [tāi-tāi siong-thu&acirc;n k&agrave;u j&ucirc;-kim]</p>
<p>做儂序細著有孝 [ts&ograve; l&acirc;ng sī-s&egrave; tio̍h i&uacute;-h&agrave;u] <br />不孝个儂較輸猴 [put-h&agrave;u &ecirc; l&acirc;ng khah-su k&acirc;u] <br />羊囝嘛知敬年老 [i&ucirc;nn-ki&aacute;nn mā tsai k&igrave;ng n&icirc;-lāu] <br />食奶跪佇塗跤兜 [tsia̍h-ling kuī tī th&ocirc;o-kha-tau]</p>
<p>母囝至親恩情重 [b&oacute;-ki&aacute;nn ts&igrave;-tshin un-ts&icirc;ng tāng] <br />毋敬爸母敬啥儂 [m̄ k&igrave;ng pē-b&uacute; k&igrave;ng si&aacute;nn l&acirc;ng] <br />爸母飼咱啥向望 [pē-b&uacute; tshī l&aacute;n si&aacute;nn ǹg-bāng] <br />望咱長成做好儂 [bāng l&aacute;n ti&oacute;ng-s&icirc;ng ts&ograve; h&oacute;-l&acirc;ng]</p>
<p>兄弟本是仝條根 [hiann-tī p&uacute;n sī kāng-ti&acirc;u kin] <br />無量冤家變仇人 [b&ocirc;-liōng uan-ke p&igrave;nn si&ucirc;-j&icirc;n] <br />手足之情蓋要緊 [si&uacute;-tsiok tsi ts&icirc;ng k&agrave;i i&agrave;u-k&iacute;n] <br />扑虎掠賊兄弟親 [phah-h&oacute;o lia̍h-tsha̍t hiann-ti tshin] <br />（註：台灣諺語：扑虎掠賊也著親兄弟。）</p>
<p>姊妹同胞若仝心 [ts&iacute;-muē t&ocirc;ng-pau nā kāng-sim] <br />紅塗也會變黃金 [&acirc;ng-th&ocirc;o iā ē p&igrave;nn n̂g-kim] <br />白茶可比人蔘飲 [pe̍h-t&ecirc; kh&oacute;-p&iacute; j&icirc;n-som-&iacute;m] <br />相讓相疼溫柔音 [sio-niū sio-thi&agrave;nn un-ji&ucirc; im]</p>
<p>翁某爸囝一家代 [ang-b&oacute;o pē-ki&aacute;nn tsi̍t-ke tāi] <br />袂曉珍惜戇大呆 [bē-hi&aacute;u tin-sioh gōng-tuā-tai] <br />短短人生是海海 [t&eacute;-t&eacute; j&icirc;n-sing sī h&aacute;i-h&aacute;i] <br />天倫和樂笑咍咍 [thian-l&ucirc;n h&ocirc;-lo̍k tshi&ograve;-hai-hai] <br />（註：「一家代」，「代」是「代誌」个「代」，佇遮是指家庭親儂一家个關係。）</p>

