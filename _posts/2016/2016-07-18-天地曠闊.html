---
layout: post
title: 天地曠闊
date: 2016-07-18 23:18:58 +0800
author: 潘科元
categories: [四句連（四句聯）]
tags: [四句連]
---

<p>天地曠闊圓lin-lin [Thinn-tē kh&ograve;ng-khuah &icirc;nn-lin-lin.]<br />性質孤介守單身 [S&igrave;ng-tsit koo-k&agrave;i tsi&uacute; tuann-sin.]<br />看儂眷屬綴規陣 [Khu&agrave;nn l&acirc;ng ku&agrave;n-sio̍k tu&egrave; kui-tīn.]<br />阮有空床好安眠 [Gu&aacute;n ū khang-tshn̂g h&oacute; an-b&icirc;n.]</p>
<p>註：前兩句是對俗語「天地圓lin-lin，串餓餓單身」轉化出來个。</p>
<p>一塊臭肉軁出空 [Tsi̍t t&egrave; tsh&agrave;u-bah nǹg tshut khang]<br /> 雙目一瞌烏-lang-lang [Siang-ba̍k tsi̍t kheh oo-lang-lang]<br /> 踮在世間挐絮夢 [Ti&agrave;m-tsāi s&egrave;-kan j&ucirc;-s&ugrave;-bāng]<br /> 半睏半醒心茫茫 [Pu&agrave;nn-kh&ugrave;n pu&agrave;nn-tsh&iacute;nn sim b&acirc;ng-b&acirc;ng]</p>
<p>註：</p>
<p>1.「臭肉」个一種解說是指家己个親骨肉，佇遮指家己即个性命。</p>
<p>2. 即兩葩有用著兩个形容擬態詞：圓-lin-lin、烏-lang-lang，教典攏無收。濁聲母陰聲調个台語音節，僫得揣本字，反切个一般規律切袂出來，也佮華語音袂對應，就算勉強揣著「準本字」，儂也讀無把握。</p>

