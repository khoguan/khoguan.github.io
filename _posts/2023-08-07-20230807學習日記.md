---
layout: post
title: 2023-08-07學習日記
date: 2023-08-07
author: 潘科元
categories: [日記]
tags: [台語認證]
---
## 學習台語

郭老師問我一題：

請教❗️  
下面是8月教育部B卷台語認證，「語詞語法」第15條的試題，咱感覺佗一答案上適當？  
勞力❗️

（15）舊鞋用鞋油拭拭咧，就會「？」  
（A）ku̍t-liu-liu  
（B）sin-tiám-tiám  
（C）kng-iānn-iānn  
（D）kim-tang-tang

我選 D

A. kut8-liu-liu 無合，因為皮鞋面金滑，毋是整體性的滑溜。  
B. sin-tiam2-tiam2 是物件本來就新，或者是整體變新。只是鞋面金金，無夠額算做是新點點。  
C. kng-iann7-iann7 是規个所在予光線炤甲真光。  
D. 賰 kim-tang-tang 有合。

其實干焦拭拭咧，袂變金tang-tang，彼著愛沓沓仔thui，才thui會金。

題目愛講明是皮鞋。

補充：後來郭老師調查網路友志，多數是選新點點。聽講這也是官方个答案，
請因為題目提起「舊」鞋，所以答案愛對應「新」點點。

## 生活記事

今仔日上北，準備執行祕密任務。

下暗佇京站廣場B3一間素食自助餐食飯，細ka間仔囝，但是菜色非常濟。
看網路影片个紹介，看著叫是偌大間咧。菜料有特色，青菜 tīng-tīng。
