---
layout: post
title: 袁枚〈祭妹文〉台語文翻譯文白對照（三）
date: '2011-09-10T00:25:00.002+08:00'
author: 潘科元
categories: 古文台語翻譯
blogger_id: tag:blogger.com,1999:blog-6650897212567019772.post-2888566156472079616
blogger_orig_url: https://www.taigi.page/2011/09/blog-post_10.html
---

<span class="Apple-style-span" style="font-size: large;">祭妹文 [Tsè-muī-bûn]</span><br />
<span class="Apple-style-span" style="font-size: large;">作者：袁枚 [Uân Muî]</span><br />
譯者：潘科元 [Phuann Kho-guân]<br />
（第三貼）<br />
<br />
汝之義絕高氏而歸也：堂上阿嬭，仗汝扶持；家中文墨，眣汝辦治。嘗謂女流中最少明經義，諳雅故者；汝嫂非不婉嫕，而於此微缺然。故自汝歸後，雖為汝悲，實為予喜。予又長汝四歲，或人間長者先亡，可將身後託汝；而不謂汝之先予以去世。<br />
<br />
[Jú tsi gī tsua̍t Ko--sī jî kui--iá: Tông-siōng a-nái, tiōng jú hû-tshî; ka-tiong bûn-bi̍k, thik jú pān-tī. Siông uī lú-liû_tiong tsuè siáu bîng king-gī, am ngá-kòo--tsiá; jú só hui put uán-è, jî û tshú bî khuat-jiân. Kòo tsù jú kui hiō, sui uī jú pi, si̍t uī û hí. Û iū tióng jú sù-suè, hi̍k jîn-kan tióng--tsiá sian bông, khó tsiong sin-hiō thok jú; jî put-uī jú tsi sian û í khì-sè.]<br />
<br />
前年予病，汝終宵刺探，減一分則喜，增一分則憂。後雖小差，猶尚殗殜，無所娛遣。汝來床前，為說稗官野史可喜可愕之事， 聊資一懽。嗚呼！今而後吾將再病，教從何處呼汝耶！<br />
<div>
<br /></div>
<div>
[Tsiân-liân û pīng, jú tsiong-siau tshì-thàm, kiám it-hun tsik hí, tsing it-hun tsik iu. Hiō sui siáu-<b>tshài</b>, iû siōng <b>ia̍p-tia̍p,</b>&nbsp;bû sóo gû-khián. Jú lâi tshông-tsiân, uī suat pāi-kuan iá-sú khó-hí khó-go̍k tsi sū, liâu tsu it-huan. Oo-hoo! Kim jî-hiō ngôo tsiong tsài pīng, kàu&nbsp;tsiông hô-tshù hoo jú iâ!]</div>
<div>
<br /></div>
<div>
【台語羅馬字文翻譯】</div>
<div>
Lí tsiàu gī-lí, kap Sènn Ko--ê lī-iân tńg--lâi liáu-āu: lán ka-tiong ê&nbsp;<b>niû-né</b>(娘嬭), khò lí sū-hāu, tshù-lāi ê tsuá-pit bûn-su, ǹg lí pī-pān. Guá bat kóng, hū-jîn-lâng hán-tit ū bat king-tsheh, thong kóo-tián--ê; lín a-só m̄-sī bô hiân-huē, nā tse sī khah bô huat--tit. Sóo-í lí tò--lâi, guá sui-jiân thè lí pi-siong, si̍t-tsāi iā uī guá ka-tī huann-hí. Iah guá ke lí sì-huè, pa̍t-ji̍t-á hing-tióng nā sing sí, thang tsiong hiō-sū iong-thok(央託)--lí; bô-gî-gōo lí suah khah tsá guá kuè-sin.</div>
<div>
<br /></div>
<div>
<b>Tsûn--nî</b>&nbsp;guá phuà-pēnn, lí kui-mê tsia̍p-tsia̍p lâi thàm-khuànn, guá tsìng-tsn̄g nā khah khin--tām-po̍h, lí tio̍h huann-hí; nā khah tāng--tām-po̍h, lí tio̍h huân-ló. Āu--lâi sui-jiân ū khah tsha(瘥)--ah, iá-koh giān-giān puànn-the-tó, &nbsp;bô-tàng gī-niū. Lí lâi bîn-tshn̂g_pinn, kā guá kóng tsi̍t-kuá iū sim-sik, iū ì-guā ê bîn-kan thuân-suat, bóng hōo guá khin-sang--tsi̍t-ê. Aih-iah! Tann jî-hiō guá nā koh kan-khóo, beh kah guá khì toh-uī hiu--lí--leh?</div>
