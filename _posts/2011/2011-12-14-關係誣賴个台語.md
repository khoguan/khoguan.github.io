---
layout: post
title: "關係【誣賴 bû-luā】个台語"
date: 2011-12-14
author: 潘科元
categories: [語詞, 台語語詞探討]
tags: [面冊網誌]
---
## 本文

含血霧天 [kâm-hueh bū thinn]－－華語「含血噴人」。

千喙僫分 [tshing-tshuì oh hun]－－百口莫辯[pik-khió bo̍k piān]个意思。台語動詞「分 hun」佇遮个意思，就是「解說、辯解，兩字个講法有「分會 hun-huē/hē/hēr」、「分訴 hun-sòo」。

白白布染到烏 [pe̍h-pe̍h-pòo ní kàu oo]。

偷夯古井嘛著認 [thau-giâ kóo-tsínn mā tio̍h jīn]－－欲加之罪，何患無詞 [io̍k ka\--tsi tsuē, hô huān bû sû]

三溪水洗袂清 [sann-khe-tsuí sé bē tshing]－－華語「跳到黃河也洗不清」。

用無影槍揬死 [īng bô-iánn-tshiunn tu̍h\--sí]。注意「槍 tshiunn」毋是「銃 tshìng」，「無影槍」比喻「不實个指控」。

割舌賴和尚 [kuah-tsi̍h luā huê-siūnn]，毋知這是啥乜典故？請教各位先進，感恩。

敬請各位提供其他个台語講法，勞力^^

---

## 面冊網誌留言

**Loke Chin Wei**  
"做賊喝掠賊"毋知有算無?

**랼립위**  
應該算著一半，因為喝掠賊丌儂無一定是賊。

**Thoo Bunkhim**  
烏狗偷食,白狗受罪.

**Thoo Bunkhim**  
無食烏豆,叫伊放烏豆屎.

**潘科元**  
宇昌案个評論文章內底，有儂提起「觀音媽偷食紅龜粿」。
