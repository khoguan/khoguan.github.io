---
layout: post
title: 古早農具个台語名（2011-02-27 佇水碓仔翕像）
date: 2011-03-03 17:51:43 +0800
author: 潘科元
categories: [台文講台灣, 器物]
---

<p>2011二月27，因為台灣本土文化書局鄭惠敏小姐共阮報，我才知影去參加「臉書愛讚志工團」佇台中南屯[L&acirc;m-tūn]水碓仔[Tsu&iacute;-tu&igrave;-&aacute;]舉辦个成立活動。在地一位用行動來愛鄉土，拚勢欲保存水碓仔古風貌，恢復庄頭性命力个江慶洲先生共逐家做導遊，了後閣招待阮食鹹糜佮芋仔湯，是用大灶燃火[hi&acirc;nn-hu&eacute;]煮个，實在有夠儹！</p>
<p>借即个機會，翕一寡古早農村[l&ocirc;ng-tshuan]捷看著个家私，主要是農具，簡單予讀者知影一下。時間傷短，翕無濟。先貼圖，每一張圖下跤有相關个說明。</p>
<p><img src="/assets/too/20110303/68.jpg" border="0" height="599" width="900" /></p>
<p>佇繩繼堂[S&icirc;ng-k&egrave;-t&ocirc;ng]大廳，慶洲兄共逐家做說明。<span data-jsid="text">除了伊以外，其他个朋友，我翕了無好，失禮。</span></p>
<p>廳裡吊三界公爐[Sam-k&agrave;i-kong-l&ocirc;o]。天官[Thian-kuan]、地官[Tē-kuan]、水官[Su&iacute;/Tsu&iacute;-kuan]，三官大帝[Sam-kuan tāi-t&egrave;]，民間叫做三界公。</p>
<p>俗語：「上天叫三界，落地叫毋知」[Tsiūnn-thinn ki&ograve; sam-k&agrave;i, lo̍h-tē ki&ograve; m̄-tsai.] 是咧講儂忘恩背義[b&ocirc;ng-un puē-gī]。<br />佛教个三界，是欲界[io̍k-k&agrave;i]、色界[sik-k&agrave;i]、無色界[b&ucirc;-sik-k&agrave;i]。修道儂講：「跳出三界外，不在五行中。」[Thi&agrave;u tshut sam-k&agrave;i guā, put-tsāi ng&oacute;o-h&icirc;ng tiong]。喙講--个卡快 ^^</p>
<p><img src="/assets/too/20110303/69.jpg" border="0" height="900" width="599" /></p>
<p>石磨[tsio̍h-bō]/石磨仔[tsio̍h-bō-ā]<br />即t&uacute;n石磨仔，歸个黏死去矣，變做藝術品。</p>
<p>「磨」佇遮是名詞，愛唸勾破第七聲。音聽起來，袂輸是「石帽仔」，共音無共字、無共意思。<br />操作石磨仔，叫做「挨磨[e-bō」」，俗語：有錢使鬼會挨磨[Ū ts&icirc;nn s&aacute;i ku&iacute; ē e-bō]。「挨」, 泉、廈腔是 ue。</p>
<p>閣有俗語講：做石磨仔心。意思是，挾[gia̍p]佇衝突[tu̍t]个雙方面个中央，左右為難。類似个講法：「一爿是溝，一爿是圳[ts&ugrave;n]。」「會顧得東嶽、袂顧得城隍」[Ē k&ograve;o teh Tang-ga̍k, bē k&ograve;o teh S&icirc;ng-h&ocirc;ng]。英語講, "between a rock and the hard place", 閣有講 "between the devil and the deep blue sea".</p>
<p>挨磨个所在，叫做「磨間[bō-king]、磨房[bō-p&acirc;ng]」</p>
<p><img src="/assets/too/20110303/70.jpg" border="0" height="599" width="900" /></p>
<p>塗墼厝[th&ocirc;o-kat-tsh&ugrave;]，毋是塗角厝[th&ocirc;o-kak-tsh&ugrave;]。即間塗墼厝，壁灰[piah-hue] hiauh--落來，看會著<span class="fbPhotosTaglistTag tagItem removable"><span class="taggee" data-tag="tag:0">塗墼壁[th&ocirc;o-kat-piah]。</span></span></p>
<p><span class="fbPhotosTaglistTag tagItem removable"><span class="taggee" data-tag="tag:0">製作塗墼，叫做「印塗墼」。<br /></span></span></p>
<p><span class="fbPhotosTaglistTag tagItem removable"><span class="taggee" data-tag="tag:0">頂峘吊迄項彎弓形个物，毋知是啥，請先進指教，感恩。</span></span></p>
<p><span class="fbPhotosTaglistTag tagItem removable"><span class="taggee" data-tag="tag:0"><img src="/assets/too/20110303/71.jpg" border="0" height="599" width="900" /><br /></span></span></p>
<p><span class="fbPhotosTaglistTag tagItem removable"><span class="taggee" data-tag="tag:0">牽輪仔[khan-li&aacute;n-&aacute;]。網頁有袂少資料講是「秧格」，</span></span><span class="fbPhotosTaglistTag tagItem removable"><span class="taggee" data-tag="tag:0">我無確定到底咱台灣儂有講「秧格」</span></span><span class="fbPhotosTaglistTag tagItem removable"><span class="taggee" data-tag="tag:0">[ng-keh]</span></span><span class="fbPhotosTaglistTag tagItem removable"><span class="taggee" data-tag="tag:0">--無？</span></span></p>
<p><span data-jsid="text"><span>欲播稻仔[p&ograve;o tiū-&aacute;]進前，先用牽輪仔落去田塗畫痕，才照痕線來</span><wbr /><span>播秧仔[ng-&aacute;]，才袂播甲uai-tsh&iacute;-tsh</span><wbr />ua̍h-k&ocirc;。</span></p>
<p><span data-jsid="text"><img src="/assets/too/20110303/72.jpg" border="0" height="599" width="900" /></span></p>
<p><span data-jsid="text">崁密[kh&agrave;m-ba̍t]个鼓井[k&oacute;o-ts&iacute;nn/ts&eacute;nn]。有蓋濟現代儂攏寫做古井，咁講迄口[kh&aacute;u]井，自lōng好个時，著是「古」个？當然毋是，鼓井是指頂面个「井欄」[ts&iacute;nn-nu&acirc;]，形體親像一面鼓。</span></p>
<p><span data-jsid="text">頂峘</span><span data-jsid="text">倒爿一个漩桶[suān-th&aacute;ng]，簡單叫做沃水桶[ak-tsu&iacute;-th&aacute;ng]。</span><span data-jsid="text">正爿是抽水个mooh-tah，若古早是愛用跋桶[pua̍h-th&aacute;ng]縛跋桶索[soh]，luī落去鼓井底，上水[tshiūnn-tsu&iacute;]起來。俗語講：「</span><span data-jsid="text">跋桶</span><span data-jsid="text">袂離[lī]得</span><span data-jsid="text">鼓井」</span><span data-jsid="text">。若欲卡方便，著是tshāi吊槔[ti&agrave;u-o/oo]，用吊槔桶[ti&agrave;u-o-th&aacute;ng]來上水，叫做上吊槔[tshiūnn ti&agrave;u-o]。</span></p>
<p><span data-jsid="text">相褒歌 唱講：「鼓井袂離得跋桶索[soh]，娘仔袂離得貼心哥。離父離母[lī-pē lī-b&oacute;]是無要緊，離開貼心个頭殼眩[h&icirc;n]。」</span></p>
<p><span data-jsid="text">鼓井lōng好，愛疊[thia̍p]石頭抑是磚仔來圍，叫做「格鼓井」[kik k&oacute;o-ts&iacute;nn]。<br /></span></p>
<p><span data-jsid="text"><img src="/assets/too/20110303/73.jpg" border="0" height="600" width="800" /></span></p>
<p><span>作穡儂用漩桶[suān-th&aacute;ng]擔水來漩水沃[a</span><span>k]菜園。一遍兩桶，用扁擔[p&uacute;n/p&iacute;nn-tann]雙頭擔。相片看會著，半圓形个桶捾[th&aacute;ng-kuānn]，</span><span>是欲用索仔縛--咧，吊踮扁擔尾，看袂著个後壁（頂一張圖），有加做</span><span>一个勾手个所在，方便共桶身勾予敧[khi]，予水對頭</span>前个桶sui 漩出來。</p>
<p><span>古早桶身是kōo柴枋 箍--个，後來才改用卡輕个亞鉛phi&aacute;nn做。桶su</span><wbr />i 用竹箍仔做。<br />台日典个圖 <a href="http://taigi.fhl.net/dict/gm.php?fn=A%2FA0872.png" rel="nofollow" target="_blank"><span>http://taigi.fhl.net/dict/</span><wbr />gm.php?fn=A%2FA0872.png</a> 注意伊桶sui个設計，頂峘刁工刻一khiah，予水會凍散開。</p>
<div class="fbPhotoCaption"><img src="/assets/too/20110303/74.jpg" border="0" height="599" width="900" /></div>
<p>即个鼓井邊个紅毛塗槽毋知叫做啥？原底个用途是啥？頂面个亞鉛線網仔佮青塑膠網仔看tio̍h卡新，毋知咁是後來將槽仔提來做別款路用才kh&agrave;m--个。</p>
<p>林裕凱老師共阮解說：<span data-jsid="text">ch&uacute;i-ch&ocirc;-&aacute;, g&uacute;n soaⁿ-t&eacute;ng iā ēng chio̍h th&acirc;u phah, kh&agrave;m bāng-&aacute; l&oacute;ng sī kiaⁿ si&aacute;ⁿ-mih poe ji̍p kh&igrave;, iah-sī niau k&aacute;u, chi&aacute;u &aacute; siak lo̍h kh&igrave;.（水槽仔，阮山頂亦用石頭扑，崁網仔攏是驚啥乜飛入去，抑是貓、狗、鳥仔siak落去。）<br /></span></p>
<p><img src="/assets/too/20110303/75.jpg" border="0" height="599" width="900" /></p>
<p>長長个柄[p&igrave;nn/p&egrave;nn]，鬥歸塊枋仔抑是亞鉛phi&aacute;nn做个迄種，叫做「扒柫[p&ecirc;-put]、扒柫仔[p&ecirc;-put-&aacute;]」，有所在叫做「粟扒[tshik-p&ecirc;]」。曝粟仔時，咧扒粟仔用--个。</p>
<p>有齒个（像豬八戒咧用个），叫做「齒扒[kh&iacute;-p&ecirc;]」，通將稻藁[tiū-k&oacute;]、豆藁[tāu-k&oacute;]，草葉東西扒h&igrave;nn-sak。</p>
<p><img src="/assets/too/20110303/76.jpg" border="0" /></p>
<p>一、長柄鬥一片大塊枋仔，彼是「大拖」[tuā-thua]。曝粟仔[tshik-&aacute;]个時，欲共粟仔集中做伙咧用个。一儂huānn柄出力捒[sak]，另外愛閣兩儂，一儂牽一爿个一條索仔，出平大力拖咧行。</p>
<p>二、卡現代个戽杓[h&ograve;o-sia̍h]（長柄鬥塑膠水khok仔）佮古早个戽杓（嘛叫做戽斗[h&ograve;o-t&aacute;u]），生做無啥共款，即項請問各位按怎講？</p>
<p>比較台日典个圖 <a target="_blank" href="http://taigi.fhl.net/dict/gm.php?fn=B/B0860.png">http://taigi.fhl.net/dict/gm.php?fn=B/B0860.png</a><a target="_blank" href="http://taigi.fhl.net/dict/gm.php?fn=B/B0860.png"></a></p>
<p><img src="/assets/too/20110303/77.jpg" border="0" height="599" width="900" /></p>
<p><span data-jsid="text"><span>這設佇頂面迄口井个邊--仔，扑算是咧洗衫个。坐佇外口迄粒石頭，欲洗个衫，囥佇內底迄粒</span><wbr />石頭頂，用洗衫槌閣用手，tu&icirc;-tu&icirc; nu&aacute;-nu&aacute;，按呢著無用洗衫枋。</span></p>
<p><img src="/assets/too/20110303/78.jpg" border="0" height="599" width="900" /></p>
<p>水拹仔[tsu&iacute;-hia̍p-&aacute;]，拹水來用。水池仔[tsu&iacute;-t&icirc;-&aacute;]頂面有浮萍[ph&ucirc;-phi&ocirc;] / 水萍[tsu&iacute;-phi&ocirc;]。</p>
<p>對鼓井進步到水拹仔，閣對水拹仔進步到牽電个mooh-tah，人類个物質生活佇二十世紀以來，一日千里。但是精神生活咧？資源消耗[siau-m&ocirc;o]甲遮傷重，生態污染[&ugrave;-ji&aacute;m]甲即款，人類三、五十年後个出路佇佗位？</p>
<p><img src="/assets/too/20110303/79.jpg" border="0" height="599" width="900" /></p>
<p>水拹仔[tsu&iacute;-hia̍p-&aacute;]个英姿[ing-tsu]。半暝仔會跳起來佮惡魔黨相戰。</p>
<p>水拹仔个「拹」，是<span data-jsid="text"><span>「出力」，「來回」</span><wbr />幾若擺「搖」一支柄个意思。</span><span data-jsid="text"><span>拹，蓋捷用佇欲共長長个物件拔起來个時陣。親像「杙仔[</span><wbr /><span>khi̍t-&aacute;]」（華語木樁）釘佇塗裡，真絚[&acirc;n]，直</span><wbr /><span>接拔，拔袂起來，愛用拹--个，拹予漸漸冗[līng]</span><wbr />去，最後才拔會起來。</span></p>
<p><span data-jsid="text"><span>阮細漢看著个水遏仔，對頂峘看會著內底个活栓[ua̍h</span><wbr /><span>-sng]，會記得內底若焦[ta]去，上水[tshi</span><wbr /><span>ūnn-tsu&iacute;]上袂起來，愛先灌寡水入去，ta̍u</span><wbr />h-ta̍uh-&aacute;拹，地下水才會閣起來。</span></p>
<p>水拹仔嘛有儂講做「水遏仔」[tsu&iacute;-at-&aacute;]，會凍遏水[at-tsu&iacute;]、揤水[tshi̍h-tsu&iacute;]。<span data-jsid="text"><span>即馬个台灣囡仔，-p/-t/-k/-h 入聲韻尾分袂好勢，我需要想一寡對照詞來予怹做練習。以</span><wbr /><span>前，我有用 at-hue / ak-hue (遏花 / 沃花)，即馬知影有儂講 at-tsu&iacute;，著會使閣加一組對照詞：at-tsu&iacute;</span><wbr /> / ak-tsu&iacute;，像講：<br /></span></p>
<p><span data-jsid="text">桶仔先捾過去 at-tsu&iacute; (遏水)，才捾過來 ak-tsu&iacute; (沃水)<br />著愛 ak-hue (沃花)，毋通 at-hue (遏花)<br /></span></p>
<p><span data-jsid="text"><span class="text_exposed_show">遏湯(at-thng) 是共湯內底个粒擋咧、閘[tsa̍h]咧，干那予湯流出來个動作。</span></span></p>
<p><img src="/assets/too/20110303/80.jpg" border="0" height="599" width="900" /></p>
<p>浴池仔[i̍k-t&icirc;-&aacute;]，頂面貼th&agrave;i-luh。卡大塊个th&agrave;i-luh有印花草，有尾蝶[bu&eacute;-ia̍h]、魚蝦[h&icirc;-h&ecirc;]。</p>
<p><img src="/assets/too/20110303/81.jpg" border="0" height="599" width="900" /></p>
<p>草箳[tsh&aacute;u-phiann]。<span data-jsid="text">正古早个草箳，完全無用亞鉛線來絞[k&aacute;]。</span></p>
<p>台日大辭典有圖，通比較。<a target="_blank" href="http://taigi.fhl.net/dict/gm.php?fn=A/A0661.png">http://taigi.fhl.net/dict/gm.php?fn=A/A0661.png</a></p>
<p><img src="/assets/too/20110303/82.jpg" border="0" height="599" width="900" /></p>
<p>犁[l&ecirc;/lu&ecirc;]。製作犁，叫做「鑿犁」[tsha̍k-l&ecirc;/lu&ecirc;]。</p>
<p>手huānn个所在是「犁尾」[l&ecirc;-bu&eacute;]<br />犁尾落來，是「犁柄」[l&ecirc;-p&igrave;nn]<br />尖利个鐵phi&aacute;nn，犁塗个所在，是「犁頭」[l&ecirc;-th&acirc;u]<br />犁頭起去迄塊，是「犁壁」[l&ecirc;-piah]<br />彎khiau，上長个迄部份是「犁轅」[l&ecirc;-hn̂g]<br />犁轅尾，有「犁鉤」[l&ecirc;-kau]<br />另外有「犁徛正[l&ecirc;-khiā-tsi&agrave;nn]」，相片即張[tiunn]犁，是鎖一支鐵枝代替。<br />以上請指正、補充。</p>
<p><span data-jsid="text"><span>「犁」[l&ecirc;/lu&ecirc;]，是上有代表性个農具，亦是農業</span><wbr />文化、文學个重要象徵[siōng-ting]<br /><span>普通諺語：甘願做牛，毋驚無犁通拖。[Kam-guān</span><wbr /> ts&ograve; g&ucirc;, m̄-kiann b&ocirc; l&ecirc; thang thua.]</span></p>
<p><span data-jsid="text">高級諺語：深犁重耙，卡贏放橫債。[Tshim-l&ecirc; tāng-pē, khah i&acirc;nn p&agrave;ng hu&acirc;inn-ts&egrave;.]<span class="text_exposed_show"><span><br />意思類似「百般武藝，毋值鋤頭落地」[Pah-puan</span><wbr />n b&uacute;-gē, m̄-ta̍t ti-th&acirc;u lo̍h-tē.]</span></span></p>
<p><span data-jsid="text"><span class="text_exposed_show"><span>耙[pē] 第七聲，指「割耙」[kuah-pē]、「手耙」[ts</span><wbr /><span>hi&uacute;-pē] 即寡駛犁了後，愛進一步用來整理田塗个農具，這共款愛倚靠辛苦个牛仔兄</span><wbr />來鬥拖。<br /></span></span></p>
<p><span data-jsid="text"><span class="text_exposed_show"><span>即遍我去水碓仔，時間傷短，無看著「割耙」、「手耙」。</span><wbr /><span>「手耙」，有蓋濟介紹台灣農具个資料攏干那寫講是「而字</span><wbr />耙」，台灣農民無按呢講啦。</span></span></p>
<p><span data-jsid="text"><span class="text_exposed_show">林裕凱老師補充：</span></span><span data-jsid="text">G&uacute;n A-kong tho&acirc;n g&uacute;n p&acirc;: " t&icirc;r-th&acirc;u bōe gō͘ l&acirc;ng.<br /></span><span data-jsid="text">pē ā ū, p&ecirc; ā ū, g&uacute;n l&oacute;ng pi&agrave;n kāng tiāu, s&oacute;͘-&iacute; tāi-kh&agrave;i l&oacute;ng ē k&oacute;ng ch&ograve; koah-p&ecirc;. (t&eacute;ng-pang g&uacute;n b&uacute;-&aacute; kha-chhi&uacute; iah khah li&uacute;-lia̍h &ecirc; s&icirc; l&acirc;i, Tī Ē-i&acirc;ⁿ hia ū k&oacute;ng tio̍h chit hāng)<br /></span></p>
<p><span data-jsid="text">koah tiū-&aacute; li&aacute;u, tiū-th&acirc;u l&oacute;ng ē l&acirc;u leh nōa, k&agrave;u beh koh p&ograve;͘ chh&acirc;n ch&igrave;n-ch&ecirc;ng, chiah ēng l&ecirc; ka i hoan--kh&iacute;-l&acirc;i, li&aacute;u-āu im-ch&uacute;i, im--k&uacute;i-ji̍t-&aacute;, chiah koh ēng koah-p&ecirc; lo̍ah chh&acirc;n, lo̍ah hō͘ i p&icirc;ⁿ.</span></p>
<p><img src="/assets/too/20110303/83.jpg" border="0" height="599" width="900" /></p>
<p>柴箱[tsh&acirc;-siunn]貯衫，是衫仔箱[sann-&aacute;-siunn]；貯戲服、布袋戲尪仔，是「戲籠」[h&igrave;-l&aacute;ng]。</p>
<p><img src="/assets/too/20110303/84.jpg" border="0" height="900" width="599" /></p>
<p>掃箒[s&agrave;u-tsi&uacute;/tshi&uacute;/tshi&uacute;nn]<br />腔口幾若種。</p>
<p><img src="/assets/too/20110303/85.jpg" border="0" height="599" width="900" /></p>
<p>門簾[mn̂g-l&icirc;]</p>
<p>房內無愛予儂看現現，防君子無防小人。兼保護隱私佮tsng-thānn个功能。</p>
<p><img src="/assets/too/20110303/86.jpg" border="0" height="600" width="791" /></p>
<p>紅眠床[&acirc;ng-b&icirc;n-tshn̂g]，也叫做「八跤眠床」[peh-kha-b&icirc;n-tshn̂g]（也有儂講做「八角眠床」[peh-kak-b&icirc;n-tshn̂g]，可能是走音去矣。）邊--仔有放[h&ograve;ng]甲真大个結婚像。</p>
<p>日本時代，台灣儂批評日本風俗个囡仔歌：<br />儂插花、伊插草<br />儂抱嬰、伊抱狗<br />儂未嫁、伊先走<br />儂坐轎、伊坐畚斗<br />儂睏紅眠床、伊睏屎礐仔口[s&aacute;i-ha̍k-&aacute;-kh&aacute;u]<br />儂到厝、伊到橋仔頭<br />儂hah-hah笑、伊目屎nih-nih流。</p>
<p>俗語：sīng伊上踏枋，煞欲上眠床。[Sīng i tsiūnn ta̍h-pang, suah beh tsiūnn b&icirc;n-tshn̂g]<br />是咧罵儂得寸進尺。</p>
<p><img src="/assets/too/20110303/87.jpg" border="0" height="599" width="900" /></p>
<p>這毋知叫做啥？啥用途？請指教。</p>
<p><img src="/assets/too/20110303/88.jpg" border="0" height="599" width="900" /><br />灶[ts&agrave;u]</p>
<p>灶空[ts&agrave;u-khang]，著是 long柴入去燃[hi&acirc;nn]个空。<br />灶額[ts&agrave;u-hia̍h]，著是灶空頂面燻甲烏烏个所在。<br />大鼎[tuā-ti&aacute;nn]頂面崁鼎蓋[ti&aacute;nn-ku&agrave;]。<br />灶頭囥一塊細塊碗公，頂有囥一支「杓仔」[sia̍h-&aacute;]，khat「湆糜」[&aacute;m-mu&acirc;i/mu&ecirc;/b&ecirc;/b&ecirc;r]个叫做「湆杓仔」[&aacute;m-sia̍h-&aacute;]。<br />灶个邊仔倚壁，有「火夾」[hu&eacute;-ngeh]</p>
<p><img src="/assets/too/20110303/89.jpg" border="0" height="599" width="900" /></p>
<p>料理米酒[liāu-l&iacute; b&iacute;-tsi&uacute;]，鹹tok-tok，煮食咧lām个，按呢著免閣suah鹽。袂使直接提來啉，嘛毋通拜拜敬酒。</p>
<p><img src="/assets/too/20110303/90.jpg" border="0" height="599" width="900" /></p>
<p>桌罩[toh-t&agrave;u]、桌崁[toh-kh&agrave;m]、桌𥴊[toh-k&aacute;m]攏有講。<br />kh&agrave;m菜，卡袂予胡蠅tsam。後來有做雨傘型个，阮細漢有用過。<span data-jsid="text">另外，鼎有鼎𥴊[ti&aacute;nn-k&aacute;m]。</span></p>
<p><span data-jsid="text">囡仔歌唱講：<br />天對地、[thinn tu&igrave; tē]<br />鱟桸對飯篱、[hāu-hia tu&igrave; pn̄g-lē]<br /><span class="text_exposed_show">鼎𥴊對鼎摖、[ti&aacute;nn-k&aacute;m tu&igrave; ti&aacute;nn-tsh&egrave;]<br />頭殼碗對五筋枷。[th&acirc;u-khak-u&aacute;nn tu&igrave; gōo-kin-k&ecirc;]</span></span></p>
<p><span data-jsid="text"><span>即種「對句」，是科舉時代流落來个，讀冊儂學做文言个對</span><wbr /><span>句，袂少「聲律啟蒙[sing-lu̍t kh&eacute;-b&ocirc;ng」个冊有收集，欲訓練做八股文个基礎。</span><wbr /><span>民間家治創造真濟「無字」个對句，上精彩个是洪舜延先生</span><wbr />收集、再創作个「台諺聲律啟蒙」。</span></p>
<p><img src="/assets/too/20110303/91.jpg" border="0" height="599" width="900" /></p>
<p>即種跤踏車，應該是有掛「跤擋[kha-t&ograve;ng]」--个，跤踏仔倒踏，車輪仔著擋恬，咱即馬騎袂慣勢，會跋落來。</p>
<p>後座有菜瓜摖[tsh&agrave;i-kue-tsh&egrave;]。通抾籽來生湠，菜瓜ta--去个纖維[tshiam/siam-u&icirc;/&icirc;]，嘛叫做菜瓜摖，抑是菜瓜蒲[tsh&aacute;i-kue-p&ocirc;o]。現代是用石化製品个菜瓜布。</p>
<p><span data-jsid="text"><span>自然界真奧妙，歸條菜瓜ta-khok-khok變ku</span><wbr />ann，內底个種籽猶原保存完整个性命力。</span></p>
<p><img src="/assets/too/20110303/92.jpg" border="0" height="900" width="599" /></p>
<p>制服美少女稻草儂[ts&egrave;-ho̍k b&iacute;-si&agrave;u-l&uacute;/l&iacute; tiū-tsh&aacute;u-l&acirc;ng]</p>
<p>塗跤有「車箕」[tshia-ki]。車箕下跤有 kue-le̍h-&aacute;<br />車箕無耳，卡密[ba̍t]，柫[put]粟仔用。畚箕[p&ugrave;n-ki]有耳，卡lang，柫糞埽，搬砂石、磚仔用。</p>
<p><img src="/assets/too/20110303/93.jpg" border="0" height="599" width="900" /></p>
<p>欲將粟仔對稻穗扑落來，上古早是用「摔桶」[siak/sak-th&aacute;ng]，<span data-jsid="text"><span>愛配合「桶梯」[th&aacute;ng-t</span><wbr />hui] 落去 siak 稻仔[tiū-&aacute;]。相片是</span><span data-jsid="text"><span>戰後卡新型个，叫做機器桶[ki-kh&igrave;-th&aacute;ng]。</span></span></p>
<p><span data-jsid="text"><span>細漢阮店有一个定來交關个儂</span><wbr /><span>客，某乜叔--仔，伊著是專門咧做這--个。一二十年前</span><wbr /><span>，伊个機器桶店著收起來，儂退休，店內賰落來个機器桶，</span><wbr />講欲送予博物館收藏。</span></p>
<p><img src="/assets/too/20110303/94.jpg" border="0" height="599" width="900" /></p>
<p><span data-jsid="text"><span class="text_exposed_show">即隻機器桶，少年當勇个時，見擺作穡，一下紡行[ph&aacute;ng ki&acirc;nn]--到塊[k&agrave;u-t&egrave;]，彼是驚天動地，h&igrave;-h&ugrave;叫，ing-phōng-ph&ocirc;ng，何等个威風！<br /></span></span></p>
<p><span data-jsid="text"><span class="text_exposed_show">總是，時勢咧變，著準歸組閣好好，姑不將嘛著退休，將穡頭讓予下一代閣卡大隻勇猛个即隻機器桶，少年當勇个時，見擺作穡，一下紡行[ph&aacute;ng ki&acirc;nn]--到塊[k&agrave;u-t&egrave;]，彼是驚天動地，h&igrave;-h&ugrave;叫，ing-phōng-ph&ocirc;ng，何等个威風！<br /></span></span></p>
<p><span data-jsid="text"><span class="text_exposed_show">總是，時勢咧變，著準歸組閣好好，姑不將嘛著退休，將穡頭讓予下一代閣卡大隻勇猛个機器去作[tsoh]。<br /></span></span></p>
<p><span data-jsid="text"><span class="text_exposed_show">今[tann]毋知幾十年無振動[t&iacute;n-tāng]喇，放咧予生鉎遛疕[senn-sian-li&ugrave;-ph&iacute;]、牽蜘蛛絲。佳哉，主儂i&aacute;惜情，無共伊賣予收歹鐵仔--个 刣肉，寒天尾晡仔，有通靜靜蹛遐 tsioh日, 數念往日[si&agrave;u-liām &iacute;ng-ji̍t]。</span></span></p>
<p><span data-jsid="text"><span class="text_exposed_show"><img src="/assets/too/20110303/95.jpg" border="0" height="900" width="599" /><br /></span></span></p>
<p><span data-jsid="text"><span class="text_exposed_show">這是啥？請各位指教。</span></span></p>
<p><span data-jsid="text"><span class="text_exposed_show"><img src="/assets/too/20110303/96.jpg" border="0" height="599" width="900" /><br /></span></span></p>
<p>灶跤壁裡刁工開一空，迵[th&agrave;ng]後壁花園仔，煮好个點心，隨時通tshāi--遐，予佇外口樹仔跤咧秋凊、hap-sian个儂捀[ph&ocirc;ng]去食，實在有夠享受个neh！</p>
<p><span data-jsid="text">江慶洲先生，閣有列位友志：<br /><span>傍[pn̄g]恁逐家个福氣，小弟食著二十幾年來毋捌閣有个，</span><wbr /><span>大灶燃[hi&acirc;nn]火煮个鹹糜佮甜芋仔湯，我會一世儂</span><wbr />數念[si&agrave;u-liām]！</span></p>
<p><span data-jsid="text">我食个是用一塊古早碗貯个，顧食，無顧翕像，無彩。</span></p>
<p><span data-jsid="text"><span class="text_exposed_show">儂个手指頭仔[ts&iacute;ng-th&acirc;u-&aacute;]有分：<br />大頭拇[tuā-th&acirc;u-b&uacute;]、指頭仔拇[ts&iacute;ng-th&acirc;u-&aacute;-b&uacute;]（其他个講法寫袂了）<br />指指[k&iacute;-ts&aacute;inn]<br />中指[tiong-ts&aacute;inn]<br />尾二指[bu&eacute;-jī-ts&aacute;inn] / l&aacute;u-&aacute;-ts&aacute;inn<br />尾指[bu&eacute;-ts&aacute;inn] / 尾指指[bu&eacute;-ts&iacute;ng-ts&aacute;inn]</span></span></p>
<p><span data-jsid="text"><span class="text_exposed_show"><img src="/assets/too/20110303/97.jpg" border="0" height="599" width="900" /><br /></span></span></p>
<p><span data-jsid="text"><span class="text_exposed_show">柴絪仔[tsh&acirc;-in-&aacute;]，thang燃火[hi&acirc;nn-hu&eacute;]，快著[to̍h]快過。愛緊閣long竹箍、柴箍入去。</span></span></p>
<p><span data-jsid="text"><span class="text_exposed_show"><img src="/assets/too/20110303/98.jpg" border="0" height="900" width="599" /><br /></span></span></p>
<p><span data-jsid="text"><span class="text_exposed_show">鳥仔岫藝術品[tsi&aacute;u-&aacute;-siū gē-su̍t-ph&iacute;n]</span></span></p>
<p><span data-jsid="text"><span class="text_exposed_show"><img src="/assets/too/20110303/99.jpg" border="0" height="599" width="900" /><br /></span></span></p>
<p><span data-jsid="text"><span class="text_exposed_show">米籮[b&iacute;-lu&acirc;]。米籮內底即馬無貯米，貯草絪仔[tsh&aacute;u-in-&aacute;]<br />俗語：「無奈何[b&ocirc;-tā-u&acirc;]，kāng米籮」，著是無可奈何之下，對無辜个米籮出水。</span></span></p>
<p><span data-jsid="text"><span class="text_exposed_show">後角有一隻機器狗[ki-kh&igrave;-k&aacute;u]。（誤）<br /></span></span></p>

