---
layout: post
title: 關係煮食个台語單字動詞 濟濟濟
date: 2011-04-14 14:38:05 +0800
author: 潘科元
categories: [語詞, 台語語詞探討]
---

<p>先列教育部推薦用字文件有出現个，因為漢字个寫法卡有一个標準。另外才閣列幾位老師來指教，我整理補充，關係台語煮食个動詞：<strong></strong></p>
<ol>
<li>煮 tsú 優勢腔 / tsí 漳腔 / tsír 泉腔</li>
<li>炒 tshá -- 「炒米粉」本來是動詞片語，指動作、過程；煮好了後个物件是「米粉炒」。即馬炒米粉嘛指迄項食物。</li>
<li>炊 tshue -- 炊粿、炊粽、炊飯</li>
<li>煎 tsian -- 煎卵、煎魚仔、蚵仔煎</li>
<li>煎 tsuann -- 煎茶、煎藥仔</li>
<li>糋 tsìnn -- 糋甜粿、豆乾糋</li>
<li>炸 tsuànn -- 炸豬油、豬頭皮炸無油</li>
<li>乍 tsànn -- 乍白菜、乍油</li>
<li>炕 khòng -- 炕肉、炕窯</li>
<li>餾 liū -- 餾凊飯，諺語：「九頓米糕無上算[tsiūnn-sǹg]，一碗凊糜抾起來餾」</li>
<li>煏 piak -- 煏豬油、煏豆仔</li>
<li>煠 sa̍h -- 煠卵、煠肉、煠麵</li>
<li>燃 hiânn -- 燃茶 </li>
<li>磅 pōng -- 磅米芳</li>
</ol>
<p>閣來是推薦用字無收个字眼，教育部台灣閩南語常用詞辭典有收袂少：</p>
<ol>
<li>燖(代用字) tīm -- 燖補、燖卵</li>
<li>燉 tūn -- 燉肉、燉補。即字卡罕用。</li>
<li>焄 kûn -- 焄蕃薯。豬跤箍仔kûn爛爛，枵鬼囡仔流喙瀾。</li>
<li>滷 lóo -- 摻豆油落去煮足久个料理法：滷卵́、滷肉。</li>
<li>滷 lóo -- 另外一種煮予伊出汁抑是牽羹个方法嘛叫做滷：白菜滷、滷麵。</li>
<li>牽 khan -- 牽羹</li>
<li>掜 tau -- 掜粉[tau-hún]了後，才落去糋[tsìnn]。</li>
<li><span data-jsid="text"><span>tsa̍h -- 第八聲，無鼻音，意思是無掜[tau]粉，用油糋[ts</span><wbr></wbr>&igrave;nn]。親像「tsa̍h雞、tsa̍h魚」。<br />毋知佮推薦用字所收个「乍 ts&agrave;nn」有精差無？</span></li>
<li>烰(代用字) phû -- 烰圓仔。蝦仔滒[kō]粉落去烰。</li>
<li>炰 pû -- 炰蕃薯。飯菜煮了，利用灶空內猶閣紅紅个火烌[hu]，將蕃薯擲入去炰。</li>
<li>拊 hú -- 拊魚拊</li>
<li>酥 soo -- 酥魚酥</li>
<li>o -- o魚仔，是煎魚个意思。蔡桂珠老師提供，怹大家[ta-ke] 雲林縣土庫鎮馬光厝儂講个。</li>
<li>摼 khiàn -- 摼甜粿。哪煮哪 lā 个料理法。</li>
<li>煡 khi̍t -- 煡甜粿，佮頂面摼甜粿，扑算共款。</li>
<li>芡 khiàn -- 芡芳[phang]、芡油蔥。</li>
<li>熗 tshìng -- 熗油飯、熗蕃薯</li>
<li>翕 hip -- 翕油飯、翕凊飯</li>
<li>燜 būn -- 燜飯 佮 燜油飯 無共款。</li>
<li>bāu -- bāu麵，台灣油麵，bāu-bāu咧著通食。</li>
<li>摵 tshi̍k -- 用摵仔 摵麵。名詞搣仔麵，一般攏寫做「切仔麵」，音、義袂通。</li>
<li>封 hong -- 封肉。儂講：三頓封炕鹵[hong-khòng-lóo]。意思是逐三頓攏食高級料理。</li>
<li>烘 hang -- 烘肉、烘鰇魚、烘煙腸[ian-tshiân/tshiâng]、烘pháng</li>
<li>煙 ian -- 煙腸、煙肉、煙臘肉[la̍h-bah]。煙煙咧，鼻著芳貢貢。</li>
<li>熬 gô -- 熬糖膏</li>
<li>煉 liān -- 煉青草仔</li>
<li>煨 ue -- 煨豬跤、煨糜</li>
<li>熥 thn̄g 第七聲，漳音 thuīnn -- 冷去个菜尾，thn̄g予燒才通食。</li>
<li>tǹg 第三聲，漳音 tuìnn -- 佮頂面共意思，攏是指加熱冷去个菜。</li>
<li>豉 sīnn -- 豉鹹菜、豉膎[kê]、蔭豉仔[ìm-sīnn-á]</li>
<li>醃 am -- 醃瓜、醃肉</li>
</ol>
<p>「紅燒」是兩字，無列佇頂面。其他落勾个台語單字煮食个動詞，才請各位閣再指教，感恩。</p>
<p>以下是王昭華小姐共阮牽教个，感謝伊：</p>
<p style="padding-left: 30px;"><span data-jsid="text"><span>「煉」，我是聽教我煮九尾雞的姐仔講的：「九尾草先煉湯</span><wbr></wbr><span>煉煉个，才用煉好的湯落去燉雞肉...」。「煉」是煉丹</span><wbr></wbr>煉藥無毋著，但是像藥草類的料理，湯嘛是用「煉」的。<br /><br /><span>這字「酥」，佇台語應該是動詞(我無查詞典)，只是這馬</span><wbr></wbr><span>逐家攏以為是名詞。我第一个想著的是「蔥頭酥」，蔥頭酥</span><wbr></wbr><span>，就是蔥頭落去酥的(袂當講是「炸」，有人講是煏，煏蔥</span><wbr></wbr><span>頭酥)；溪哥仔、蝦猴、蝦仔，嘛是用油酥酥个(毋是炸、</span><wbr></wbr><span>煎、炒)...按呢想起來，「酥」有可能是油比「炸」下</span><wbr></wbr><span>較少，物件較毋成塊的，我想著「排骨酥」佮「鹽酥雞」，</span><wbr></wbr><span>咱攏以為是因為食起來酥酥，所以叫「排骨酥」，但應該是</span><wbr></wbr><span>「酥」是一種料理方式，就像蚵仔煎的「煎」、米粉炒的「</span><wbr></wbr><span>炒」。因為這个詞兼有形容「口感」的意思，而且華語嘛仝</span><wbr></wbr><span>義，有可能台語做動詞用的「酥」就無去矣。「拊」魚拊，</span><wbr></wbr>「酥」魚酥。</span></p>

