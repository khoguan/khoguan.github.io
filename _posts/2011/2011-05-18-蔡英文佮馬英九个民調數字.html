---
layout: post
title: 蔡英文佮馬英九个民調數字
date: 2011-05-18 16:26:16 +0800
author: 潘科元
categories: [台文講台灣, 時局]
---

<p>五月十七台灣智庫公佈一份<a target="_blank" href="http://n.yam.com/newtalk/politics/201105/20110517008167.html">2012年總統大選，蔡英文佮馬英九个民調數字</a>，即份民調真有意思，佇遮簡單分拆一下。</p>
<p>總支持度來論，蔡英文只贏馬英九 0.7%。</p>
<p>蔡英文个支持度，對中部開始贏過馬英九（雲嘉南上峘[ku&acirc;n]，比高高屏閣卡峘）。愈少年个，愈支持蔡，符合一向个觀察報導，我个解說是，少年儂卡捷上網吸收資訊，網路世界卡開放，黨國機器無才調像傳統媒體按呢去把持[p&aacute;-tsh&icirc;]。</p>
<p>20 至 29 歲儂當中，蔡贏 8 %。但是佇 40 至 49 歲儂，蔡輸 4 %。因為即个年齡是社會个經濟主力，嘛是生活壓力上大，上注重現實个群族。看起來，蔡有需要提出閣卡有力个經濟政策。</p>
<p>受著違反憲政精神个合併選舉个日期影響，一方面，真濟青年儂無方便轉去投票；一方面，佇中國个中年台商顛倒卡方便轉來投票（工業總會估計有 160 萬儂！）。遮減遐加个結果，馬英九有希望將敗勢牽挽過來，煞卡有贏面。</p>
<p>俗語講：千算萬算，毋值著天一劃。[Tshing-sǹg-bān-sǹg，m̄ ta̍t-tio̍h thinn tsi̍t-ue̍h.]
祈禱天公有目，庇佑咱台灣。勿予政客自私个舞弄[b&uacute;-lōng]，傷害台灣个民主，阻礙台灣个發展。</p>

