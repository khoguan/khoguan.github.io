---
layout: post
title: 台語有「市」--字个奇巧話
date: 2011-04-17 04:42:55 +0800
author: 潘科元
categories: [語詞, 台語語詞探討]
---

<p>台語有「市」--字个奇巧話：敗市、食市、鬥市、市草、市秋、文市、武市、賊仔市。</p>
<p><b>敗市 pāi-tshī</b> ：無景氣、物件無銷、落[lak]價。例：「發生核災，日本農產品煞敗市，世界各國攏毋敢閣進口。」</p>
<p><b>食市 tsia̍h-tshī</b> ：形容濟儂出入，會來交關，好做生理个地點。例：「即搭卡食市，毋閣厝稅加足貴。像迄間生理遐好，嘛做袂落去，盡趁个攏提去予厝頭家矣。」</p>
<p><b>鬥市 t&agrave;u-tshī</b> ：形容附近个店面，逐家生理做了有起，形成正面循環，唌[si&acirc;nn]儂客一直倚來，tshiāng-tshiāng滾。例：隔壁間亦倒去，對面間亦欲做哪毋做，即條街仔袂鬥市，歹做生理。</p>
<p><b>市草 tshī-tsh&aacute;u</b> ：「草」是指狀況[tsōng-h&oacute;ng]、情形，親像「漢草」是指體格个狀況。「路草」是指路況[h&oacute;ng]、路線。所以「市草」著是指「市面个狀況、生理好䆀」。例：「Tsiah久仔，市草hue-hue--&aacute;，毋過，嘛著骨力做，罔趁才袂散。」</p>
<p><b>市秋 tshī-tshiu</b> ：失業[sit-gia̍p]、賦閒[h&ugrave;-h&acirc;n]。例：「即幾年，讀到大學出業，無儂欲倩，蹛咧市秋[tu&agrave; leh tshī-tshiu]个儂袂講得濟，少年儂真失志。」</p>
<p><b>文市 b&ucirc;n-tshī</b> ：小賣市場/區域。<br />
<b>武市 b&uacute;-tshī </b>：批發市場/區域。</p>
<p><b>賊仔市 tsha̍t-&aacute;-tshī</b>：買賣舊貨、抑是賊仔貨（賊贓[tsha̍t-tsng]）个市場。例：「阮蹛屏東庄跤，出門毋捌咧鎖跤踏車。高中走去台北讀冊，新車仔著準鎖咧兩三粒鎖，略仔無細膩，嘛會予儂偷牽去艋舺賊仔市賣掉。」</p>

