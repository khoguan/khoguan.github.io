---
layout: post
title: "年兜下願 [nî-tau hē-guān]"
slug: ni5-tau-he7-guan7
date: 2011-12-10 12:17:59 +0800
author: 潘科元
categories: [四句連（四句聯）]
tags: [四句連]
---

<p>一日兩箍誠心祝 [tsi̍t-ji̍t nn̄g-khoo s&icirc;ng-sim tsiok]<br />台灣開春新政局 [T&acirc;i-u&acirc;n khui-tshun sin ts&igrave;ng-kio̍k]<br />追求學問認真逐 [tui-ki&ucirc; ha̍k-būn jīn-tsin jiok]<br />智識寶庫滿金玉 [t&igrave;-sik p&oacute;-kh&ograve;o bu&aacute;n kim-gio̍k]</p>
<p>2012-02-25 補記：</p>
<p>「一日兩箍」个因緣，是迄當時蔡英文咧競選總統，鼓舞民眾小額捐款，有囡仔提豬公錢筒仔來寄附，煞予國民黨控制之下个監察院「關心」，講囡仔袂使捐錢，顛倒引起足tshia-iānn个「三隻小豬」運動。</p>
<p>後來，票開出來，三隻小豬猶原無才調對抗大野狼。台灣前途愈來愈烏暗。</p>

