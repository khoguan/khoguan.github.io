---
layout: post
title: 台語「存」話音 tshûn、文音 tsûn　
date: 2011-05-26 07:33:03 +0800
author: 潘科元
categories: [呼音, 台語呼音、腔口(口音)]
---

<p>「存」唸做 tsh&ucirc;n，是白話音，意思是「心肝內先採取某一種態度、心理」。親像：</p>
<p>俗語：「存死[tsh&ucirc;n-s&iacute;] 扑倒一百儂」。有必死个決心，顛倒會凍發揮出驚儂个力量。</p>
<p>「存範 tsh&ucirc;n-pān」，已經先考慮好勢，有心欲按怎。「我存範死，才敢來！」。俗語：「貓食[tsia̍h]鹽，存範死」。</p>
<p>「存天良 tsh&ucirc;n-thian-li&ocirc;ng」，「咱講話做事，攏著愛存天良」。</p>
<p>俗語：「好天著存[tsh&ucirc;n]雨來糧」意思是，好天个時，著愛先考慮著落雨天个需要，先將米糧準備好勢。</p>
<p>------</p>
<p>「存」若唸 ts&ucirc;n，是文言音，像「存在 ts&ucirc;n-tsāi」、「存款 ts&ucirc;n-khu&aacute;n/khu&aacute;nn」、「存根 ts&ucirc;n-kin」</p>

