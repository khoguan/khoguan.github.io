---
layout: post
title: 台語弓蕉（〔香蕉〕）个單位詞
date: 2011-05-18 15:48:26 +0800
author: 潘科元
categories: [語詞, 台語語詞探討]
---

<p>台語「弓蕉」[kin/king/kim-tsio]个單位，有分三種層次，真幼路、奇巧：</p>
<p>一只[j&iacute;]（華語一根），這主要是偏漳腔个講法。另外，有儂講「一莢[ngeh/ngueh]」，即種講法，等一是將「一莢豆仔」个單位詞，提來擴充利用，因為豆仔佮弓蕉攏有長liau个外殼包咧。這嘛會用得簡單講「一條[ti&acirc;u]弓蕉」。</p>
<p>一枇[p&icirc;]（華語一串），一、二十只。烏魚子嘛算「枇」，兩爿相對，算一枇。</p>
<p>一簍[l&oacute;o]（阮屏東按呢講），嘛有講「一弓」[king]（華語毋知按怎講？），一支弓蕉穗全部个弓蕉，規百只。通常一欉弓蕉生一簍爾爾，足罕得有奇巧个品種，生甲兩、三簍。</p>

