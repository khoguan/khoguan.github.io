---
layout: post
title: sik、到分、過分、過酒、發酵、起酵
date: 2011-04-15 15:18:10 +0800
author: 潘科元
categories: [語詞, 台語語詞探討]
---

<p>果子成熟个三種程度：
sik、到分[k&agrave;u-hun] -&gt; 過分[ku&egrave;-hun] -&gt; 過酒[ku&egrave;-tsi&uacute;]</p>
<p>「到分」矣，嘛有講 sik--矣。sik佮「色」台語共音，是第四聲，毋是第八聲个「熟 si̍k」。第四聲个sik嘛用來形容儂，尤其是囡仔，意思是「真巧[khi&aacute;u]、儂騙伊袂過」。</p>
<p>「過分」了後一段時間，無一定著會「過酒」，「過酒」會產生酒精个成分，有酒芳。這愛有一寡條件，果子个種類佮保存个環境應該攏有影響。</p>
<p>另外一个詞，佮果子个成熟卡無關係：發酵[huat-k&agrave;nn]，一般卡捷單獨講「發」，是用「發粉 huat-h&uacute;n」落去予粿粞[tsh&egrave;]、麵粞「發」起來，thang做發粿、b&aacute;n-th&ocirc;/th&ocirc;o、ph&aacute;ng。開始「發酵」，叫做「起酵 kh&iacute;-k&agrave;nn」，俗語講：「塗bīn-th&acirc;u，袂起酵」，bīn-th&acirc;u是台灣古早个祭品，佮北方个b&aacute;n-th&ocirc;o無共款。塗[th&ocirc;o]做个bīn-th&acirc;u，當然是袂起酵。意思是，頭腦無好，教伊無路來。</p>
<p>後來廣告時行講「酵素 k&agrave;-s&ograve;o」，本來 k&agrave;nn 有鼻音化个母音，變無鼻音去。</p>
<p>以上有講了毋著，請指教，感恩。</p>

