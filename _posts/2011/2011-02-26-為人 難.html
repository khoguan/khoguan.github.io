---
layout: post
title: 為人 難
date: 2011-02-26 16:38:18 +0800
author: 潘科元
categories: [生活台文, 活咧]
---

<p>最近我攏盡量買電子冊，一--來，點點咧 買好即時下載現看，足方便，二--來，袂有紙本冊囤[t&uacute;n]甲歸厝間个精神佮身體負擔。（螢幕看冊，白底烏字，傷目睭，我共設做草仔青底，淺黃字，看tio̍h加足爽快。）</p>
<p>網路有真濟免費予儂掠个物件，其中袂少是非法个。我欲共 Amazon 買一本 for Kindle only 个 Effective Perl 
Programming 第二版个電子冊，掠試看版落來，發現伊程式碼个字體傷細字，閣袂調--得，真害，寫批予怹，亦無回應。</p>
<p>後來去別位掠著無經過授權（亦著是免費毋過非法）个完整 PDF 版本，讀八九十頁了後，良心不安，嘛是去 Amazon 開 20 箍美金共伊 Kindle 版个買落來，但是猶原繼續讀即份 PDF 版。</p>
<p>毋知即種態度咁著？無，著卡奸雄咧，用免錢个；無，著完全合法，買啥著看啥。我即馬按呢做一半，無氣魄，閣了錢。這著是我个人生。</p>
<p>勸世歌[khu&agrave;n-s&egrave;-kua]第一葩唸講：即款个歌真希罕，專講勸儂在世間，有个真𠢕真頇顢，俗語所講為人難。[Tsit-khu&aacute;n &ecirc; kua
 tsin hi-h&aacute;n, tsuan-k&oacute;ng khǹg-l&acirc;ng tsāi s&egrave;-kan, ū-&ecirc; tsin g&acirc;u tsin 
ham-bān, sio̍k-g&iacute; s&oacute;o-k&oacute;ng u&icirc;-j&icirc;n l&acirc;n.]</p>

