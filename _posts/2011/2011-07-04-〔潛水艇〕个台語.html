---
layout: post
title: 〔潛水艇〕个台語
date: 2011-07-04 08:57:01 +0800
author: 潘科元
categories: [語詞, 台語語詞探討]
---

<p>〔潛水艇〕个台語，自第一次世界大戰到今[tann]，欲倚一百年，台語文獻看會著个，至少有八種講法：</p>
<p>軁水艇 nǹg-tsu&iacute;-th&iacute;ng（1915年台灣教會報〈戰爭个器械〉偕叡廉牧師）<br />鑽水艇 tsǹg-tsu&iacute;-th&iacute;ng<br />踮沬船 ti&agrave;m-bī-ts&ucirc;n<br />潛航艇 tsi&acirc;m-h&ocirc;ng-th&iacute;ng（以上三種收佇1932台日大辭典）<br />潛水艇 tsi&acirc;m-tsu&iacute;-th&iacute;ng<br />潛水艦 tsi&acirc;m-tsu&iacute;-lām<br />踮水船 ti&agrave;m-tsu&iacute;-ts&ucirc;n（以上是2002新編華台語對照典另外收个）<br />藏水艦 tsh&agrave;ng-tsu&iacute;-k&agrave;m（洪錦田先生提供）</p>
<p>即種外來个物件，講法遮濟種，反映出台語儂語言心靈个巧神[khi&aacute;u-s&icirc;n]，但是嘛予咱感覺著台語袂凍進入教育體制，人民只好隨儂創造新詞个無奈，這難免會影響傳播溝通个效率。 咱愛責督政府，成立台語文化委員會，其中一項要緊个工課，著是整理舊詞、制定新詞。</p>

