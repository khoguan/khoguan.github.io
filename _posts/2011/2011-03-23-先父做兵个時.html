---
layout: post
title: 先父做兵个時
date: 2011-03-23 14:26:21 +0800
author: 潘科元
categories: [生活台文, 活咧]
---

<p>昨昏佇蘋果日報，看著一篇文：〈<a target="_blank" href="http://tw.nextmedia.com/applenews/article/art_id/33263878/IssueID/20110322">不敢面對孫立人案的真相</a>〉（葉虹靈）。慣串[ku&agrave;n-tshu&agrave;n]激無辜个國民黨員總統馬英九到tann猶是毋敢承擔當年誣賴[b&ucirc;-luā]孫[Sng]將軍个責任，閣咧講啥乜：「因為他的部屬有人涉及共諜案而讓他蒙冤」。進前監察院个調查佮學者个研究著有講彼毋是事實。伊馬英九閣欲攑迄支無影槍[tshiunn]來揬[tu̍h]--儂。</p>
<p>看著這，我想著1928年出世个先父共我講過：伊做兵个時，台灣總司令著是孫立人[Sng Li̍p-j&icirc;n]將軍。</p>
<p>伊佇軍中做班長，指揮砲兵操演，徛騰騰[khiā th&icirc;ng-th&icirc;ng]塊[teh]喝號令，開砲个時，無張持[tiunn-t&icirc;]保護家治个安全，砲聲震動[ts&iacute;n-tōng]，傷著耳鏡，一世儂 耳空鬼仔 ki-ki吼，老--來愈食力，精神上受苦無量。</p>
<p>我去做兵，嘛是做砲兵，嘛是帶傷退伍。這著是代代台灣儂个運命。</p>

