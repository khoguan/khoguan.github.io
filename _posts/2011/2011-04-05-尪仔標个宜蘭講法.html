---
layout: post
title: 尪仔標个宜蘭講法
date: 2011-04-05 03:08:22 +0800
author: 潘科元
categories: [語詞, 台語語詞探討]
---

<p>「尪仔標 ang-&aacute;-phiau」宜蘭講 phia̍t-&aacute;。佮宜蘭儂陳文傑老師討論个結果，我認為即个 phia̍t 是擬聲詞[g&iacute;-siann-s&ucirc;]，形容搧[si&agrave;n]尪仔標个時發出來个聲音。</p>
<p>台日大辭典有收「𦒐 phia̍t」（左「羽」右「敝」），解說是「(1) 用扁&ecirc;物件phah &ecirc;聲。 (2) phia̍t一聲phah。 (3) 鳥、魚等phia̍t &ecirc;聲。 (4) 揮動。」看起來有通[thong]。所以 phia̍t-&aacute; 漢字會用得寫做「𦒐仔」。</p>
<p>請注意，這佮「淺盤」迄種意思个 phiat-&aacute; 無共款。phiat-&aacute; 漢字是寫做「𥐵仔」（左「石」右「匹」）。</p>
<p>𦒐仔 phia̍t-&aacute;，第八聲 phia̍t 拄著 &aacute;，轉調做中短調。這是特殊个「仔前變調」。<br />
𥐵仔 phiat-&aacute;，第四聲 phiat 拄著 &aacute;，轉調做高短調，佮一般第四聲轉調个規律共款。<br />
即兩个詞，除了頭字聲調差一階以外，發音攏共款。</p>

