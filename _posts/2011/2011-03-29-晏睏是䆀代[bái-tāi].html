---
layout: post
title: "晏睏是䆀代[bái-tāi]"
date: 2011-03-29 11:24:08 +0800
author: 潘科元
categories: [生活台文, 活咧]
---

<p>昨昏暗欲倚十二點，佇facebook寫个：<br />
可比講暗時十點著去睏，五點起來，精神足好。若半暝三點才睏，十點起來，平平睏七點鐘，儂煞虛leh-leh。這著是早睏早起个好--處。毋但上卌[tsiūnn-siap]个儂愛認份，少年儂嘛愛會曉想。</p>
<p>俗語講：無積佇頭，嘛積佇尾 [bô tsik tī thâu, mā tsik tī bué]。意思是講，做bái代，無論是歹積德个代誌，抑是損身體个代誌，緊縒[tsua̍h]慢 攏會受著報應。「少年袂曉想，食老毋成樣」。Ah中年儂若袂曉想咧，恐驚食袂到老喔。</p>
<p>各位友志，晚安[buán-an]。我先來去睏heh~</p>

