---
layout: post
title: "四佛果[sù-hu̍t-kó]"
date: 2011-04-14 14:51:20 +0800
author: 潘科元
categories: [語詞, 台語語詞探討]
---

<p>四佛果[s&ugrave;-hu̍t-k&oacute;]：<br />
○ 輦霧[li&aacute;n-bū]（佮「南無 l&acirc;m-b&ucirc;」倚音）<br />
○ 釋迦[sik-khia]<br />
○ 菩提果[ph&ocirc;o-th&ecirc;-k&oacute;]<br />
○ 波羅蜜[pho-l&ocirc;-bi̍t]</p>
<p>以上出自巴克禮牧師《廈英大辭典補編》（其中个語料多數是佇台灣，特別是台南收集个），伊攏寫白話字，我佇google查無「四佛果」个條目。台灣个語言文化，閣有足濟足濟，毋是咱佇網路用中文查會著个，甚至根本無任何記錄。</p>
<p>巴牧師並無進一步解說四佛果个內涵。在我扑算，四佛果即四種果子，透過名稱佮倚音个聯想，象徵个意義是按呢：</p>
<ul>
<li>
li&aacute;n-bū =&gt; l&acirc;m-b&ucirc;，著是皈依[kui-i]</li>
<li>sik-khia =&gt; 是印度迄位大覺者伊个字姓，表示「佛」，亦具體表示「佛、法、僧」三寶。</li>
<li>ph&ocirc;o-th&ecirc;-k&oacute; =&gt; ph&ocirc;o-th&ecirc; 是覺悟、智慧，k&oacute; 表示「圓滿、成就」</li>
<li>pho-l&ocirc;-bi̍t =&gt; 解脫、到彼岸[t&ograve; p&iacute;-gān]</li>
</ul>
<p>所以「四佛果」个內涵是「皈依三寶佛法僧，智慧成就到彼岸」。</p>
<p>遮个果子，facebook朋友 Loke Chin Wei 分享馬來西亞福建話个講法：</p>
<p style="padding-left: 30px;">輦霧 = 水蓊(新馬華語) = 水j&aacute;m-bū(新馬福建)。<br />佇北馬，"j&aacute;m-bū"佮"水j&aacute;m-bū"無仝款.<br />芭樂 = 番石榴(新馬華語) = j&aacute;m-bū(新馬福建)<br />釋迦 = 釋迦(新馬華語) = 紅毛荔枝(新馬福建)<br />波羅蜜 = 波羅蜜(新馬華語) = n&aacute;ng-ka(新馬福建)</p>
<p>聽講閩南地區無講「釋迦」，是講「番仔荔枝」。按呢，「四佛果」有可能是根據台灣才有个果子名來創造个意象。「台灣才有」是指名稱，毋是指果子。</p>

