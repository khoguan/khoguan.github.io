---
layout: post
title: 台語唸謠：核能驚掠漏，石化驚抰臭
date: 2011-04-03 17:04:07 +0800
author: 潘科元
categories: [台語文學, 非詩]
---

<p>核能驚掠漏，<br />
石化驚抰臭。<br />
三廠強欲漚，四廠烏白鬥。<br />
六輕害無夠，國光起來鬥。<br />
地動海漲無塊走，爆炸污染劫數到。<br />
夭壽短命顧面桶，死死咧 無儂哭。</p>
<p>Hi̍k-l&icirc;ng kiann lia̍h-lāu,
tsio̍h-hu&agrave; kiann ng-tsh&agrave;u.<br />Sann-tshi&uacute;nn kiōng-beh &agrave;u, s&igrave;-tshi&uacute;nn oo-pe̍h t&agrave;u.<br />Lio̍k-khing hāi b&ocirc; k&agrave;u, Kok-kong kh&iacute; l&acirc;i t&agrave;u.<br />Tē#tāng h&aacute;i-ti&ograve;ng b&ocirc;-t&egrave; ts&aacute;u, po̍k-ts&agrave; &ugrave;-ji&aacute;m kiap-s&ograve;o k&agrave;u.<br />I&aacute;u-siū-t&eacute;-miā k&ograve;o-bīn-th&aacute;ng, s&iacute;-s&iacute;--leh b&ocirc; l&acirc;ng kh&agrave;u.</p>
<p>新聞報講 3/11 日本大地動，兼海漲[h&aacute;i-ti&ograve;ng]引起个核能災難，輻射[hok-siā]空飄个污染，已經湠到歸个北半球攏是。輻射水洩漏[sia̍p-lāu]，泚泚[tshē-tshē]流入大海，東京電力公司到甲四--月閣無才調掠漏。法國、美國、俄羅斯[Ng&ocirc;o-l&ocirc;-su]个專家，攏講代誌愈來愈傷重。<a target="_blank" href="http://tw.nextmedia.com/applenews/article/art_id/33293658/IssueID/20110403">http://tw.nextmedia.com/applenews/article/art_id/33293658/IssueID/20110403</a></p>
<p>福島核災[hi̍k-tsai]个嚴重性，日本官方拄開始个估計是國際核能事件分級个第四級，了後閣變第五級，災變發生一個月，4/12 才宣佈將災害級數提昇到上嚴重个第七級，佮蘇聯Tshia-n&oacute;o-bih迄擺共級。事實日本輻射污染早著大大超過第七級个量。</p>
<p>日本核電个技術佮人才世界it-t&oacute;o，猶原無才調處理核災。台灣核電个設計佮工安，遮爾落伍、兩光，咁講馬英九總統，佇遐空喙哺舌，講一句「我愛台灣，我愛核安」，未來台灣東北部著攏袂大地動、大海漲？吳敦義行政院長嘛講，核四一定做到百分之百安全，才正式運轉。這全世界根本無一个專家敢保證核能百分之百安全，吳院長講即款話，咁毋是咧共咱裝痟个？</p>
<p> 全世界有核電廠个國家，即陣攏要緊欲重新檢討能源政策。只有台灣佮中國政府，偉大个炎黃子孫，到今[tann]閣遮爾堅持發展核電，繼續講出無責無任、hau-l&iacute;-hau-la̍k个話，咧欺騙人民講核電足清氣安全、穩定可靠。</p>
<p>我做即首唸謠，最後迄句講了真刻薄。總是，國民黨官商勾結集團，干焦顧怹家治眼前个私利，全然無帶念著核電廠佮石化廠對咱台灣个環境傷害有偌大，閣卡無咧管待後代囝孫个死活。怹欲害咱死囝絕孫[s&iacute;-ki&aacute;nn tse̍h-sun]，我無伊法，姑不將，嘛著歹喙咒詈[tsi&ugrave;-l&eacute;]伊死無儂哭。</p>

