---
layout: post
title: "用心个日本觀眾予咱个啟示 [khé-sī]"
date: 2011-03-23 15:17:41 +0800
author: 潘科元
categories: [談論]
---

<p>日本个國家建設、文化經營、國民素養，予咱遮爾呵咾、欣羨。怹蓋重要个心理基礎，著是各行各業，毋管身份地位，儂儂攏是一點一劃，頂真稽考[khe-kh&oacute;]、搭底研究，分釐毫忽[hun-l&icirc; h&ocirc;-hut] 都無苟簡[ki&oacute;/k&oacute;o-k&aacute;n]，才建立起來个。</p>
<p>彰化彰藝園布袋戲團陳峯煙老師傅，講伊出國巡迴表演，逐國个觀眾，攏是看甲喙仔開開，大聲扑pho̍k仔 喝讚 
爾爾[niā-niā]，獨獨日本儂，看了閣會一直問講尪仔是按怎且[tshi&aacute;nn]，公子个手按怎褫[th&iacute;]葵扇，小姐个手按怎捋[lua̍h]頭鬃，老歲仔按怎攑薰吹 噗薰[pok-hun]，逐項問甲齊著[tsi&acirc;u-tio̍h]，欲愛知影背後个竅妙[khi&agrave;u-biāu]。</p>
<p>毋是家治个專業，日本儂尚且講究甲即款。總無咱有心欲鼓舞儂來學台語、寫台文个儂，會用得自滿、自限，無欲精益求精[tsing# ik-ki&ucirc;-tsing]，用闊大个心量，來研究、吸收一切台語文相關个智識？</p>
<p>我真見笑，家治無半撇，姑不將嘛著講出即款話，來佮列位友志相敆[sann-kap]勉勵。</p>

