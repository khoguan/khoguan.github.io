---
layout: post
title: 雲州大儒俠布袋戲劉三个丑仔白
date: 2011-05-26 07:24:20 +0800
author: 潘科元
categories: [台文講藝術, 戲劇]
---

<p>中華電信MOD有咧做黃俊雄雲州大儒俠布袋戲，扑算是後來另外錄影个，毋是民國六十年代電視个版本？雖然內底已經出現一寡照北京話文唸台語个口白，但是猶原保留真濟有古早味个台語。佇遮轉寫一段劉三[L&acirc;u 
Sam]出台所講个丑仔白[thi&uacute;-&aacute;-pe̍h]，伊个基本形式是一種台語囡仔歌蓋捷利用个「連環謠」。</p>
<hr />
<p>
E̋ ~~ h&eacute;, h&eacute;, h&eacute;...</p>
<p>來來來 我咧聽我唱 [L&acirc;i l&acirc;i l&acirc;i, gu&aacute; leh thiann gu&aacute; tshi&ugrave;nn]</p>
<p>女大當嫁 男當娶 [L&uacute;# tuā# tong k&egrave;, l&acirc;m# tong tshuā]</p>
<p>我个親情做佇彼東門外 [Gu&aacute; &ecirc; tshin-tsi&acirc;nn ts&ograve; tī he tang-mn̂g_guā]</p>
<p>不時走去看 [put-s&icirc; ts&aacute;u kh&igrave; khu&agrave;nn]</p>
<p>看了無妥當 [khu&agrave;nn li&aacute;u b&ocirc; th&ograve;-t&ograve;ng]</p>
<p>廢親閣再娶一个三八膨 [hu&igrave;-tshin koh-ts&agrave;i tshuā tsi̍t-&ecirc; sam-pat-ph&ograve;ng]</p>
<p>三八膨=个共我討契兄 [sam-pat-ph&ograve;ng=&ecirc; kā gu&aacute; th&oacute; kh&egrave;-hiann]</p>
<p>閣再娶一个狐狸精 [koh-ts&agrave;i tshuā tsi̍t-&ecirc; h&ocirc;o-l&icirc;-tsiann]</p>
<p>狐狸精閣真厲害 [h&ocirc;o-l&icirc;-tsiann koh tsin lī-hāi]</p>
<p>不時冤家量債起相刣 [put-s&icirc; uan-ke-ni&ocirc;o-ts&egrave; kh&iacute; sio-th&acirc;i]</p>
<p>哪想閣哪毋通 [n&aacute; siūnn n&aacute; m̄-thang]</p>
<p>離婚閣再娶一个雞屎芳 [lī-hun koh-ts&agrave;i tshuā tsi̍t-&ecirc; ke-s&aacute;i-phang]</p>
<p>雞屎芳=仔愛跋筊 [ke-s&aacute;i-phang=&aacute; &agrave;i pua̍h-ki&aacute;u]</p>
<p>三萬个現金共我輸了了 [sann-bān &ecirc; hiān-kim kā gu&aacute; su li&aacute;u-li&aacute;u]</p>
<p>H&eacute;~~ 看甲即个樣，[khu&agrave;nn kah tsit &ecirc; iūnn]</p>
<p>娶某毋通想，[tshuā-b&oacute;o m̄-thang siūnn]</p>
<p>看破食菜做和尚。[khu&agrave;nn-phu&agrave; tsia̍h-tsh&agrave;i ts&ograve; hu&ecirc;-siūnn]</p>
<hr />
<p>
我感覺布袋戲演變到黃俊雄个下一代「霹靂系列」，已經走火入魔去，現代少年儂佮意，亦是時代个潮流，總是，看「霹靂」，對提升汝个台語程度來講，無啥路用。霹靂怹迄陣[tīn]少年編劇無才調用台語寫劇本，主演嘛無氣力看劇本來改唸做卡有台語味个口白。規氣直接照字唸，當做是一種藝術風格。結局是破壞台語藝術，重建立一套無根个新藝術。</p>
