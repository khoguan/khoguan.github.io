---
layout: post
title: 台語錯字 vs. 台語正字舉例
date: 2011-05-26 07:42:11 +0800
author: 潘科元
categories: [漢字, 台語漢字探討]
---

<p>倒爿是錯字，正爿是正字</p>
<p>阿嬤 -&gt; 阿媽 [a-m&aacute;]<br /> 雞婆 -&gt; 家婆 [ke-p&ocirc;]<br /> 客兄 -&gt; 契兄 [kh&egrave;/khu&egrave;-hiann]<br /> 抓狂 -&gt; 掠狂 [lia̍h-k&ocirc;ng]<br /> 柑仔店 -&gt; 𥴊仔店 [k&aacute;m-&aacute;-ti&agrave;m] （𥴊仔、柑仔聲調無仝）</p>
<p>說明：</p>
<p>「<b>阿媽 a-m&aacute;</b>」台語自古攏按呢寫，來表示 grandmother。北京話文个勢力入來了後，因為怹用「媽」來表示 mother。毋捌台語字个台語儂才將「阿媽」寫做「阿嬤」。<span data-jsid="text"><span>以早咧講老母，無論「面稱」抑是「背稱」，閩</span>台語攏無用著 ma/mah 即種音。台灣佇戰後學北京話，叫 ma-ma / m&aacute;-&aacute; / m&aacute;-mah<br /><br /><span>現時我个做法，寫「媽媽」（抑是用羅馬字）是指受北京話</span><wbr><span>影響个老母稱呼，寫「阿媽」是指 grandma，因為自古攏是用即字，包括神明名稱「媽</span><wbr>祖、大媽、二媽&hellip;&hellip;」个「媽 m&aacute;」嘛是對 grandma 个意義引申做女神崇拜。</wbr></wbr></span></p>
<p><span data-jsid="text">「<b>家婆 ke-p&ocirc;</b>」就是管家婆，引申意思是真雜插[tsa̍p-tshap]，加管閒事。寫「雞婆」意思袂通，音嘛無合。按怎講音無合，這愛做方言比較，若漳州腔是有合，但是泉州腔就無合，因為泉州腔嘛講 ke-p&ocirc;，問題是泉州腔个「雞」是唸做 kue，毋是 ke。可見 ke-p&ocirc; 絕對毋是「雞婆」。</span></p>
<p><span data-jsid="text">「<b>契兄</b> </span><b>kh&egrave;/khu&egrave;-hiann</b><span data-jsid="text">」就是「結拜兄」。「結拜」袂輸咧「扑契約」共款，約束彼此个關係。漳腔講 kh&egrave;-hiann，泉腔講 khu&egrave;-hiann，完全符合「契」字佇兩種腔口个呼音。若寫做「客」，因為無論漳、泉，「客」攏講 kheh，按呢無合泉腔講 khu&egrave;-hiann 个發音。</span></p>
<p><span data-jsid="text">「<b>掠狂 lia̍h-k&ocirc;ng</b>」，毋是「抓狂」。若寫做「抓狂」，台語愛唸做 ji&agrave;u-k&ocirc;ng，但是台語無即種講法。</span></p>
<p><span data-jsid="text">「掠狂」嘛有儂講「夯狂 gi&acirc;-k&ocirc;ng」。</span></p>
<p><span data-jsid="text">「<b>𥴊仔店 k&agrave;m-&aacute;-ti&agrave;m</b>」，毋捌字个儂烏白寫做「柑仔店」，發音無共款，意思嘛無通。「柑仔」个「柑」是第一聲，出現佇頭前，愛變調做第七聲。但是「𥴊仔店」个「𥴊 k&aacute;m」，是第二聲，變調做第一聲，聲調才有符合。「𥴊仔」是扁扁圓圓淺淺个竹篾仔[tik-bi̍h-&aacute;]容器，內底貯南北貨，排佇店頭咧賣，所以才叫做「𥴊仔店」。「𥴊仔店」佮「柑仔」無tī-tāi。</span></p>
<p><span data-jsid="text">「<b>𥴊</b>」是「上竹下敢」。電腦顯示袂出个儂，請安裝 hanazon 字型。<a href="http://www.fonts.jp/hanazono/hanazono-20110516.zip" rel="nofollow" target="_blank"><span>http://www.fonts.jp/hanazo</span><wbr>no/hanazono-20110516.zip</wbr></a><br /><span>掠落來、解壓縮，將內底兩个 .ttf 字型檔，拖入去「控制台-&gt;字型」內底。才重開瀏覽器來</span><wbr>看。</wbr></span></p>

