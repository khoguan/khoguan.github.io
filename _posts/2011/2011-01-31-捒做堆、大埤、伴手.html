---
layout: post
title: 捒做堆、大埤、伴手
date: 2011-01-31 12:40:33 +0800
author: 潘科元
categories: [台文講台灣, 地名]
---

<p>捒做堆，是古早風俗。有生查埔囡仔个家庭，去共散赤儂分一个查某囡仔來tshi&acirc;nn，做「新婦仔[sin/sim-pū-&aacute;]」（華語【童養媳】），新婦仔大漢了後，thang共伊佮家治个後生「捒做堆[sak-ts&ograve;-tui]」，無正式个婚禮，序大儂iōng-kōo「sak」--个，予怹敆房[kap-p&acirc;ng]做翁某。</p>
<p>以上是通儂知个代誌，我先交帶這，是欲進一步講，阮細漢著有佇報章看著「送做堆」个寫法，即三字若唸轉來台語，是 s&agrave;ng-ts&ograve;-tui，佮 sak-ts&ograve;-tui 
有增差。用漢字來記錄台語，本底著真硬斗。漢字是有夠媠个啦（我對書法藝術有一種命底ting-t&agrave;i个意愛），毋過欲做書寫台語个家私，蓋著力[tio̍h-la̍t]。</p>
<p>毋但是佇華文報章，包括一大堆鄉土文學，寫著台語詞，抑是專門咧討論台語个文章著作[b&ucirc;n-tsiunn t&ugrave;-tsok]，戰後有濟濟按呢个文獻，攏因為完全用漢字來表記台語，本來真tshinn-tshioh个活語言，煞攏tsua̋n tsh&agrave;u-hiunn去。</p>
<p>Ua̋~~
 
以上猶原是通儂知个代誌，我串講無路使話[b&ocirc;-lōo-s&aacute;i-uē]，失禮。總是，請容允我補充一下，著是講，全靠漢字記錄台語是足䆀仙無錯，這對古早个閩台語戲文、歌仔冊東西以來，一直攏有即種問題，但是戰後用漢字來記台灣語言佮文化，&iacute;ng-&iacute;ng摻濫愈濟華語文化个思考，彼著 
uai-tshua̍h了閣卡離經[lī-king]。</p>
<p>可比講高雄个「澄清湖[T&icirc;ng-tshing-&ocirc;o]」，古名是「大埤[Tuā-pi]」，意思是 large lake，台語 pi 著是英語 
lake。國民黨走路來台灣，因為華語儂袂曉--得，後壁煞閣加一个「湖」--字，1954年國民黨正式共伊改名做「大貝湖」，按呢唸轉來台語煞著變做 
tuā-pu&egrave;-&ocirc;o，台灣儂喙裡無變甲按呢，但是嘛無照古名叫 Tuā-pi，一般攏講做 Tuā-pi-&ocirc;o 
去，一方面講个本身「一粒頭變兩粒」，又閣是 pi，又閣是 &ocirc;o，一方面講佮寫又閣袂鬥搭。精神重倍錯亂，莫怪台灣遐濟痟儂 XD</p>
<p>台語講 &ocirc;o，是「盆地」个意思。古早叫做某乜&ocirc;o个台語地名，毋通想講遐一定有一窟水。</p>
<p>1963年蔣介石南巡，蹛佇Tuā-pi邊--仔个「澂清湖」，伊老大儂歡喜到--塊，賜名將「大貝湖」閣改號做「澄清湖」，下跤手儂做文章共表頌[pi&aacute;u-siōng]，講是「旨在啟迪國人以澄清天下為己任，寓意深遠」[ts&iacute;# tsāi kh&eacute;-ti̍k# kok-j&icirc;n# &iacute; 
t&icirc;ng-tshing# thian-hā# u&icirc; k&iacute;-jīm#, gū-&igrave;# tshim-u&aacute;n#.] 
蔣老先生本儂，媠查某一个愛過一个，扑算是家治个心肝無夠清，tsiah無才調澄清天下。</p>
<p>另外閣來舉一例，親像台語講「伴手[phuānn-tshi&uacute;]」。欲去儂兜，著紮伴手，毋通雙手戽蝦[siang-tshi&uacute; 
h&ograve;o-h&ecirc;]；若是出去旅行𨑨迌[tshit-th&ocirc;]，抑是出外食頭路，轉來著紮「等路[t&aacute;n-lōo]」，通分予佇庄頭路口innh-innh-&aacute; t&aacute;n个親情鄰右[tshin-tsi&acirc;nn l&icirc;n-iū]。</p>
<p>「伴手」即个詞，的實有夠雅氣。台灣華語會曉通吸收即个詞，但是怹卡粗piah，袂凍體會「伴手」k&acirc;nn有「禮」个意思在內，後壁煞著閣加迄字，講做「伴手禮ㄅㄢˋ ㄕㄡˇ ㄌーˇ」，按呢講著卡th&oacute;o去矣啦。</p>

