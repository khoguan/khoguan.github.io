---
layout: post
title: 警察廣播電台个台呼，唱「都馬調」
date: 2011-05-18 15:35:20 +0800
author: 潘科元
categories: [台語文資訊處理]
---

<p>最近<a target="_blank" href="https://www.facebook.com/video/video.php?v=126399900733644&amp;comments">警察廣播電台台呼</a>用歌仔調「都馬調 too-m&aacute;-tiāu」來表現，即種文化創意通予咱呵咾。</p>
<p>但是伊有一字唱毋著，正音「路況 lōo-h&oacute;ng」伊唸做 lōo-kh&oacute;ng。
像「狀況 tsōng-h&oacute;ng」，蓋濟儂唸錯，講做 tsōng-kh&oacute;ng。這是予華語音「況 ㄎㄨㄤˋ」影響著，才走音去。 台語「況」个聲母是 h (ㄏ)，毋是 kh (ㄎ)。</p>
<p>「路況」正港台語詞講「路草 lōo-tsh&aacute;u」，我無反對吸收，抑是創造一寡新詞來用。有舊詞嘛有新詞，會凍豐富台語，予台語詞个意義精密化。親像「路草」咱會凍用來表示卡靜態个路面佮路線分佈，「路況」會凍用來表示卡動態个交通變化。</p>
<p>但是欲用新詞，發音愛正確，毋通走音。</p>

