---
layout: post
title: 頭序、踏話頭、抐話頭
date: 2011-12-19 21:06:48 +0800
author: 潘科元
categories: [語詞, 台語語詞探討]
---

<p><img border="0" src="http://c.share.photo.xuite.net/khoguan/1cfb1c4/5281336/206149004_o.jpg" /><br />（圖片是甘為霖牧師《廈門音新字典》Th&acirc;u-sū）</p>
<p>文章、書冊[tsu-tsheh]頭前个序言[sū-gi&acirc;n]，古早台語冊真濟攏是寫講「頭序 th&acirc;u-sū」。即種抽象語詞，現代台灣儂真生疏，毋知thang用，知影了後嘛無佮意用。</p>
<p>新一代个台文作者，扑算是對陳明仁先生開始，時行[s&icirc;-ki&acirc;nn]用「踏話頭 ta̍h-uē-th&acirc;u」，予現代儂感覺卡有「台語味」。</p>
<p>總是，我感覺多數綴[tu&egrave;]咧採用即種講法个台文作者，並無真正了解台語動詞「踏 ta̍h」佇遮，其實有一个無客氣个意涵：『我話 踏進前，先佮恁明呼明唱[tshi&agrave;ng]，條件先品好个，日後毋通有長短跤話、嫌東嫌西哦！」。</p>
<p>台日大辭典有一寡典型个例：「踏話頭」「話頭 先踏」「條件 踏去真&acirc;n」「聲說[siann-sueh] 踏真&acirc;n」。</p>
<p>比較起來，卡好禮、過謙[k&ograve;o-khiam]个講法，是「抐話頭 lā-uē-th&acirc;u」，意思是，先講寡卡無重要个話（親像相借問、天氣寒熱&hellip;&hellip;），帶動氣氛，漸漸才進入正題。</p>
<p>我認為，嚴肅作品，尤其是論文類个序言，猶原應該保留傳統，採用「頭序」个講法。</p>
<p>2012-01-06 補充：我看著最近出个《台語白話字文學選集》，用「話頭」兩字來表示。</p>

