---
layout: post
title: 華語〔理睬〕个台語講法
date: 2011-05-21 22:29:11 +0800
author: 潘科元
categories: [語詞, 台語語詞探討]
---

<p>華語〈不理他〉，台語「毋tshap伊」。</p>
<p>
"tshap" 是上普通个講法，但是有袂少儂，當受氣个時會講粗喙話，「毋tshap-si&acirc;u--伊」，甚至亦有講「毋hi&ugrave;-lān--伊」，這攏是歹聽話（因為用生殖[sing-si̍t]器官、體液來比喻、加強）。有儂簡單講「毋hi&ugrave;--伊」，這是 hi&ugrave;-lān 个「淨化版」 XD</p>
<p>有普通話，亦有「降級」个粗魯話，閣來，咁有「昇級」个台語雅氣話？有，「瞅睬 tshi&ugrave;-tsh&aacute;i」，即个講法有包含照顧个意思，「頭家對辛勞有瞅睬」。
</p>
<p>單字及物動詞 tshap，嘛有單字及物動詞 tshi&ugrave;。
瞅[tshi&ugrave;]比 tshap 加一寡關心个涵意，像講「無儂欲瞅--汝」。即兩字攏是中性、普通个用語，但是一旦後壁加一个禁忌个粗魯字眼「潲 si&acirc;u」，變成 tshap-si&acirc;u 抑是 tshi&ugrave;-si&acirc;u，親像講「我毋tshi&ugrave;-si&acirc;u--伊」，著「粗俗化」變做口氣強烈个歹聽話。
學台語文，愛知影一種意思，往往至少有三重無共風格、氣口个講法，按呢去掌握，才講會出得體、媠氣[su&iacute;-khu&igrave;]个話。</p>

