---
layout: post
title: 相褒歌又名相激歌、相卸歌
date: 2011-12-20 15:38:56 +0800
author: 潘科元
categories: [唸歌, 勸世相褒]
---

<p><img border="0" src="/assets/too/2011/1220/piktsho-buntap-siopokua.png" width="324" height="594" />&nbsp;&nbsp;<img border="0" src="/assets/too/2011/1220/pintuann-lamnua-siokikkua.png" width="326" height="596" /></p>
<p>相褒[sio-po]、褒歌[po-kua]、相褒歌[sann/sio-po-kua]即三个名稱仝款意思，是兩儂對唱，大常一儂唱一葩、一葩四句、一句七字，即興[tsik-h&igrave;ng]編詞，套用「相褒調」來表現，內容相褒、相詼[khue]，甚至相罵攏th&igrave;ng好自由發揮。</p>
<p>古早歌仔冊定定用「&hellip;&hellip;褒歌」，抑是「&hellip;&hellip;相褒歌」來做題頭。另外一半擺仔也叫做「sann-kik-kua」，漢字應該是「相激歌」。「激」是互相 g&eacute;-s&eacute;、刺激个意思。「刺激」个正音是 tsh&igrave;-kik，目今台灣普遍走音，唸做 tsh&igrave;-khik。不過歌仔冊有寫做「相格歌」，親像《凴憚欖爛相格歌》[P&icirc;n-tuānn l&aacute;m-nuā sann-kik-kua]。大概「相格歌」主要个內容一定是兩儂對唱，佇咧互相落氣（不過，唱到最後有可能會講和，歡喜收場）。但是像三伯英台互相意愛个故代[k&ograve;o-tāi]，就無可能會用「相格歌」來號名。</p>
<p>施炳華教授佇《歌仔冊欣賞與研究》p.99-100 引用 藍雪菲《閩臺閩語民歌研究》講，『男女野外調笑對唱的情歌，不管什麼場合（如種田、採茶等）都叫「相siah(謔)歌」』，藍文考證 siah 个漢字是「謔」。</p>
<p>Sann-siah-kua 第二字个音，注做第四聲，漢字寫做入聲字个「謔」，這我無認同。我認為卡妥當个是 "sann-si&agrave;-kua"。因為本調 si&agrave; 佮 siah 變調了後分袂出來，攏變做高降調，藍文將伊恢復本調來思考，閣進行漢字考證个過程，恐驚第一步就走爭去矣。</p>
<p>台語 sann-siah（相削）是互相競爭、拚輸贏；sann-si&agrave;（相卸）才是互相卸面子、剾洗[khau-s&eacute;]，佇遮强調言語个對答，互相嘲皮[sau-ph&icirc;]、詼[khue]來詼去。採用「sann-si&agrave;-kua」意思比「sann-siah-kua」卡搭峇[tah-bā]，因為即種活動均屬只是一種話語个𨑨迌[tshit-th&ocirc;]，增加生活个情趣，毋是欲強調拚輸贏。</p>
<p>請注意，雖然「剾洗 khau-s&eacute;」嘛講「剾削 khau-siah」，但是「相削 sann-siah」並毋是「互相剾削」个意思。</p>
<p>台語「卸」做及物動詞，表示「予儂失面子」，用--著个語詞不止濟：「相卸」、「卸面子 si&agrave;-bīn-ts&uacute;」、「卸世上 si&agrave;-s&igrave;-tsiūnn]、「卸世眾 si&agrave;-s&igrave;-ts&igrave;ng]」、 「卸世卸眾 si&agrave;-s&igrave;-si&agrave;-ts&igrave;ng]、「卸祖公 si&agrave;-ts&oacute;o-kong」、「卸面底皮 si&agrave; bīn-t&eacute;-phu&ecirc;」。</p>
<p>「相卸」个使用範圍，無限定頂面所講个。阮細漢个時，若做出啥乜見笑、失德代，會予序大儂罵講：「相卸[sio-si&agrave;]！」意思是親儂个面子攏予汝卸了了。</p>
<p>關係「卸世卸眾」个用字、發音、意義，卡詳細个討論，請看我寫个文〈<a href="/posts/台語-卸世卸眾-華語-丟人現眼/" target="_blank">台語「卸世卸眾」（華語〔丟人現眼〕）</a>〉。</p>
<p>------</p>
<p>頭前兩張圖片來源：<a href="http://dtrap.lib.ntu.edu.tw/DTRAP/browse?corpus=%E6%AD%8C%E4%BB%94%E5%86%8A" target="_blank">臺灣大學深化臺灣研究核心典藏數位化資料「歌仔冊」</a></p>

