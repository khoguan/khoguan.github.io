---
layout: post
title: 我對民進黨總統初選民調方式个感想
date: 2011-04-18 17:30:16 +0800
author: 潘科元
categories: [台文講台灣, 時局]
---

<p>民進黨總統初選民調，照民調專家游盈隆教授个解說：</p>
<p style="padding-left: 30px;">『對比式民調的宗旨與目的,一言以蔽之,就是希望找出誰是民進黨最強棒,最有可能打敗馬英九的人,&hellip;』</p>
<p>即種宗旨目的，用另外一个角度來看著是：民進黨卡關心派出一个選舉大將來拚倒馬英九，重新執政；但是卡無關心揣出一个真正會凍帶領台灣人民行出光明路个頭儂。即點佇怹初選登記辦法嘛看會出來，只要交500萬，任何黨員攏會凍參加初選。</p>
<p>游教授閣講：</p>
<p style="padding-left: 30px;">『&hellip;，而判斷誰是最強棒的標準只有一個,就是根據民意支持度的高低,而非個人主觀的好惡![唯一支持說]企圖阻撓或混淆自然真實民意的呈現,根本上就違反對比式全民調的宗旨與目的』</p>
<p>既然這是初選，著是隨儂自由搝[gi&uacute;]票，君子之爭。無共爿个支持者，只要儂無用下流手段去抹烏對方 按呢著好，是按怎欲管儂按怎回答？</p>
<p>民進黨即種民調法，毋但害著濟濟支持个人民 霧s&agrave;-s&agrave;，怹家治嘛足驚國民黨會來創空[khang]，閣卡驚黨內無共爿个支持者 咧教家治儂一套回答方法。</p>
<p>一切攏是民進黨家治做得來个啦。一開始个動機著有私心，關心掌權[tsi&aacute;ng-ku&acirc;n]，大過關心台灣，毋才會創出即種莫明其妙个對比式全民調怪物，又閣欲指揮咱 著愛按怎、袂使按怎，實在是侮辱人民！</p>
<p>懇請各位台灣友志，毋通將民進黨重新執政、國會過半，當做口號來盲目支持，袂輸只要按呢，台灣著自然會出頭天，我毋信！</p>
<p>咱一定愛隨時鞭策即个飼袂啥會成儂[tsi&acirc;nn-l&acirc;ng]个反對黨，叫伊愛推出成樣[tsi&acirc;nn-iūnn]个候選人佮政見，而且咱愛監督伊照品照行[tsi&agrave;u-ph&iacute;n tsi&agrave;u-ki&acirc;nn]，隨時揬[tu̍h]破伊个私心！</p>
<p>閣有，民進黨候選人將兩岸關係挨推[e-the]予下一代來決定，即種無擔當个心態佮作為，無才調帶領人民，行出予中共拆食落腹个危機[gu&icirc;-ki]，這著是怹想欲做台灣總統，峘度猶閣無夠个所在。</p>

