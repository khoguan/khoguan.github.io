---
layout: post
title: 國民黨號台灣路名
date: 2011-04-26 16:35:55 +0800
author: 潘科元
categories: [談論]
---

<p>中國儂真愛罵儂講：『滿嘴仁義道德，一肚子男盜女娼』，國民黨高層統治者，即種人物特別濟。毋但按呢，怹來霸佔台灣，大小城市，上大條个街路，迵[th&agrave;ng]火車頭个直路，著號做中正路；橫个大路著號做中山路。其他著號啥乜忠孝、仁愛、信義&hellip;&hellip;，閣將中國三十四省（除了台灣）个地名凊彩、濫糝提來號名大小街路，予儂完全捎[sa]無方向。</p>
<p>連阮屏東萬丹庄跤所在，解嚴了後，猶原毋肯採用在地个開拓歷史、生活記持[t&icirc;]，來號路名，煞閣咧號啥乜「忠孝西路」即種假仁假義个名。阮鄉親著譬相[ph&igrave;-si&ugrave;nn]講：共阮號做「總痟死路 ts&oacute;ng-si&aacute;u s&iacute;-lōo」，有夠厭氣！</p>

