---
layout: post
title: 黃越綏女士教我兩句台灣俗語
date: 2011-05-26 07:29:12 +0800
author: 潘科元
categories: [台灣俗諺]
---

<p>昨昏暗黃越綏[Ua̍t-sui]女士有去上「<a target="_blank" href="http://youtu.be/tT8bABcD_No">新聞挖哇哇</a>」節目，我聽伊講話，學著兩句台灣俗語：</p>
<p><b>欲死 死毋成，毋死 天註定</b> [Beh s&iacute;# s&iacute; m̄ tsi&acirc;nn#, m̄ s&iacute;# thinn# ts&ugrave;-tiānn#]。我个解說：即句話差不多像華語講〔打不死的蟑螂〕咧形容一个儂真韌命、儼硬[gi&aacute;m-ngē]。台語按呢講卡濟字，但是嘛卡雅氣。</p>
<p>「<b>台灣啥乜神攏會用得拜，干那三種神毋通拜－－𡳞神、悾神、大面神</b> [lān-s&icirc;n、khong-s&icirc;n、tuā-bīn-s&icirc;n]。」</p>
<p>「𡳞神 lān-s&icirc;n」是粗魯話，罵儂態度無正經、輕浮。阮遐个婦人儂會將伊「淨化」，講做 gān-s&icirc;n，來罵囡仔，卡袂遐歹聽。</p>
<p>「悾神 khong-s&icirc;n」是「普遍級」个話，罵儂無頭腦、真悾歁[khong-kh&aacute;m]。</p>
<p>「大面神」是普遍級个話，責備儂，特別是咧講查某囡仔，大範[pān]了過頭去，袂曉通見笑。以早保守社會，女性若大膽示愛，會予儂笑講大面神。</p>
<p>台語三字个「〇〇神」形容詞，足豐富、足心適，我捌寫過一篇〈<a href="/posts/台灣神-真伍仁(ngóo-jîn)/">台灣神，真伍仁</a>〉，列位有閒罔參考。</p>
