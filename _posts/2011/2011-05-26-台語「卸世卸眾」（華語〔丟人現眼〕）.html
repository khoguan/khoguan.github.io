---
layout: post
title: 台語「卸世卸眾」（華語〔丟人現眼〕）
date: 2011-05-26 08:07:08 +0800
author: 潘科元
categories: [漢字, 台語漢字探討]
---

<p>華語〔丟人現眼〕，台語講 si&agrave;-s&igrave;-si&agrave;-ts&igrave;ng，即个詞正確个漢字是「卸世卸眾」。</p>
<p>這是台語三字詞「卸世眾 si&agrave;-s&igrave;-ts&igrave;ng」，重覆動詞「卸」--字，變成四字成語的構詞法，口氣比三字--个愈強。</p>
<p>「卸」佇遮的講法，親像北京話〔丟臉〕的〔丟〕迄種引申个意思。佇「世眾」也著是「世間个眾儂」[s&egrave;-kan &ecirc; ts&igrave;ng-l&acirc;ng] 頭前「卸面子 si&agrave;-bīn-ts&uacute;」，叫做「卸世眾」、「卸世卸眾」。</p>
<p>「世」讀音 s&egrave;，親像「世界 s&egrave;-k&agrave;i」；語音 s&igrave;，親像「後世儂、即世儂」个「世 s&igrave;」。「眾」讀音 tsi&ograve;ng，像「民眾 b&icirc;n-tsi&ograve;ng」；語音 ts&igrave;ng，像「眾儂 ts&igrave;ng-l&acirc;ng」、「眾百姓 ts&igrave;ng-peh-s&egrave;nn」。「卸世眾」是口語白話詞，所以用語音。有學者認為是「卸四眾」，「四眾」表示「四方个眾儂」。即種講法，是無全面來考慮相關个台語詞，單獨掠 "si&agrave;-s&igrave;-ts&igrave;ng" 个音來猜測个結果。因為台語嘛有講 "si&agrave;-s&igrave;-tsiūnn"，"s&igrave;-tsiūnn" 就是「世上」个白話音，寫做「四上」袂通。有 "si&agrave;-s&igrave;-ts&igrave;ng"，嘛有 "si&agrave;-s&igrave;-tsiūnn"，即个 "s&igrave;" 愛統一用「世」个白話音，一貫來解說才好。「卸世上」就是「佇世間上 l&agrave;u-khu&igrave;-l&agrave;u-tak」，si&agrave;-s&igrave;-tsiūnn 即種講法，目今少儂知。</p>
<p>毋但按呢，閩、台古早俗語有一句：「有樣看樣，無樣看世上」[ū iūnn khu&agrave;nn-iūnn, b&ocirc; iūnn khu&agrave;nn s&igrave;-tsiūnn]，遮嘛有用著「世上 s&igrave;-tsiūnn」个詞。即句話，意思是講，卡早个𠢕儂若有處理過仝款个代誌，咱就看伊个樣、趁[th&agrave;n]伊个樣；若是無前例thang趁樣，咱就看世間上一般儂个心理反應，來想看按怎做卡袂予儂議論。現代台灣儂台語退化，干焦會曉講「有樣看樣，無樣家治想」。</p>
<p>「卸世卸眾」前三字攏是第三聲（尾字嘛是第四聲），前三字變第二聲高降調。因為連紲[su&agrave;]三个高降調，講tio̍h卡食力，所以真濟儂慣勢第二字無降落去，唸高平調，卡輕鬆，變做 si&agrave;-s&iacute;-si&agrave;-ts&igrave;ng，有儂煞誤會第二字是「死」--字，毋著。若是三字个講法，就有維持卡正確个變調 si&agrave;31-s&igrave;31-ts&igrave;ng11，袂講 si&agrave;31-s&iacute;33-ts&igrave;ng11。</p>

