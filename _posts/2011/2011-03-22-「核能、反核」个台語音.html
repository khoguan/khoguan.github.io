---
layout: post
title: 「核能、反核」个台語音
date: 2011-03-22 15:19:15 +0800
author: 潘科元
categories: [呼音, 漢字台語正音]
---

<p>「核能」台語有儂唸做 hu̍t-l&icirc;ng（佮「佛能」共音），亦有唸做 hi̍k-l&icirc;ng（佮「或能」共音）。「核」--字佇台語有三音：</p>
<p>「核」白話音 hu̍t，親像「龍眼核 [l&icirc;ng/g&icirc;ng-g&iacute;ng-hu̍t]、荔枝核[nāi-tsi-hu̍t]」。公[kang]个動物才有个器官名稱嘛有用著即字。另外，日本時代台語對日語吸收个新詞「肺結核」是唸 h&igrave;-kiat-hu̍t。</p>
<p>「核」文言音 hi̍k，親像「核心[hi̍k-sim]、查核[tsa-hi̍k]、核准[hi̍k-ts&uacute;n]、核可[hi̍k-kh&oacute;]、核定[hi̍k-tīng]」。</p>
<p>「核」另外一个特殊个白話音 ha̍t，干那用佇「牽核」[khan-ha̍t]，是指受感染个時「淋巴腺腫大」，下頦[ē-h&acirc;i]抑是骱邊[k&aacute;i-pinn]雙爿膨歸丸。</p>
<p>「核子」[hi̍k-ts&uacute;] 是物理學術个抽象概念，照台語音个應用原則，該當唸文言音卡妥當，所以「核能、核電、反核」我主張唸做 hi̍k-l&icirc;ng、hi̍k-tiān、hu&aacute;n-hi̍k。</p>

