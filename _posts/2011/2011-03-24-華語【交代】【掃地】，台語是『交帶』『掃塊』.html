---
layout: post
title: 華語【交代】【掃地】，台語是『交帶』『掃塊』
date: 2011-03-24 16:14:20 +0800
author: 潘科元
categories: [語詞, 台語語詞探討]
---

<p><a href="http://blog.xuite.net/khoguan/blog/43485492" title="「網路、網站」「院長、代表、附近」个台語音">頂回</a>講過「代表 tāi-pi&aacute;u」，偏泉腔多數唸 t&agrave;i-pi&aacute;u，是因為怹去聲無分陰陽个影響。毋過，華語【交代】即个意思，台語一四界攏講 kau-t&agrave;i，無講 kau-tāi。台日大辭典寫做「交帶」，斟酌想，伊即種見解真好。我有啥代誌，吩咐汝了，並毋是著變成汝一儂个責成，我嘛愛佮汝「連帶 li&acirc;n-t&agrave;i」負責。</p>
<p>以廈門腔做標準个台日典干那收 "kau-t&agrave;i" 。但是閩南方言大詞典是：廈 kau-tāi / kau-t&agrave;i、漳 kau-t&agrave;i、泉 kau-t&agrave;i。漳、泉攏 t&agrave;i，顛倒廈門 tāi/t&agrave;i 兩可。</p>
<p>我咧臆，伊收廈門唸 tāi 即種，是後來照漢字發音个結果。漳、泉攏是 t&agrave;i，欲解說做古泉腔影響到規个漳州，這卡無妥當。我寧可理解做是「交帶」，毋是「交代」。</p>
<p>閣像華語【掃地】，台語是講 s&agrave;u-t&egrave;（漢字通寫做「掃塊」），毋是 s&agrave;u-tē。若「面子盡掃落地」才是講 tsīn s&agrave;u lo̍h-tē。即个 s&agrave;u-t&egrave; 个 t&egrave;，是指「所在、場所」，毋是專門咧講塗跤个「地」，親像「鎮塊 t&igrave;n-t&egrave;」共款，毋是「鎮地 t&igrave;n-tē」。</p>

