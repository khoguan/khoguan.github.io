---
layout: post
title: 台中夜店火燒厝，胡志強市長有責任、無代誌
date: 2011-05-05 22:35:31 +0800
author: 潘科元
categories: [四句連（四句聯）]
tags: [四句連]
---

<p>公共安全免監督，<br />
台灣百姓非我族。<br />
我做市長足幸福，<br />
死儂無代享榮祿。</p>
<p>Kong-kiōng an-tsu&acirc;n bi&aacute;n k&agrave;m-tok,<br />
T&acirc;i-u&acirc;n peh-s&egrave;nn hui ng&oacute;o tso̍k.<br />
Gu&aacute; ts&ograve; tshī-ti&uacute;nn tsiok hīng-hok,<br />
s&iacute;-l&acirc;ng b&ocirc;-tāi hi&aacute;ng &icirc;ng-lo̍k.</p>
<p>註：無代，無tī-tāi，佮伊無關係、無干礙个意思。</p>
<p>台中夜店火燒厝，害死九條儂命，國民黨胡志強佇台中做市長，做欲十冬，五十五遍个公安會報，應該伊主持个，伊一擺都無出席過。國民黨監察院公佈審查結果，干那彈劾[t&acirc;n-hi̍k]三名市府主管。抑胡大市長咧，有責任、無代誌！</p>
<p>閣卡可惡个是，消息傳到位，市議會个國民黨議員唱歌奏樂來慶祝，胡大市長嘛綴咧扑噗仔[phah-pho̍k-&aacute;]歡喜鬥鬧熱。請看<a target="_blank" title="太離譜！胡志強閃過彈劾 藍議員議場歡唱慶祝" href="http://newsreference.cyrixhero.net/video/7952754-20110505-?src=vodpod">影片</a>。</p>

