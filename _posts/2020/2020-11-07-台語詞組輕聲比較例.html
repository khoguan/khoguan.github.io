---
layout: post
title: 台語詞組輕聲比較例
date: 2020-11-07 10:02:00 +0800
author: 潘科元
categories: [呼音, 台語聲調探討]
---

<p>【倒轉--去 t&ograve;-tńg--kh&igrave;】：華語〔回去〕，台語簡單講【轉--去 tńg--kh&igrave;】、【倒--去 t&ograve;--kh&igrave;】，較工夫講「倒轉--去」。</p>
<p>聲調說明：「倒」本調第三聲，變第二聲；「轉」唸本調第二聲，無變調；「去」雖然佮本調聽起來差不多，其實佇遮是唸低調輕聲，佮第三聲本調低調真接近，但是較輕、較短--淡薄仔。</p>
<p>文例：阮老師莊先生戰後對漳州過來台灣教冊，無疑悟國共內戰爆發，伊一世儂就無機會倒轉去矣。</p>
<hr />
<p>&nbsp;</p>
<p>【倒--轉去 t&oacute;--tńg-kh&igrave;】：華語〔躺回去〕。近義詞組：【䖙--轉去 the--tńg-kh&igrave;】</p>
<p>聲調說明：「倒」唸本調第二聲，無變調，雖然佮「倒轉--去」个頭字聽起來實調仝款，其實本調無仝。「轉」、「去」攏唸低調輕聲。</p>
<p>文例：阿元最近咧實行新生活，早睏早起，暗時11點睏，早起猶未5點，起來便所。了後想講驚無夠眠，就閣倒--轉去，6點外才起來。</p>
<p>（2020-10-18發表佇Facebook）</p>

