---
layout: post
title: 番薯動物園欲大選
date: 2023-07-30
author: 潘科元
categories: [笑詼古（笑談）]
tags: [台語笑話]
---
## 政治笑詼古

聽講番薯動物園即擺大選，上少有三隻動物會出來相殺[siong-sat]。

一隻是獺\[thuah\]  
一隻是猴  
一隻是毋成猴\[m̄-tsiânn-kâu\]

迄隻毋成猴自本 to 上討厭穿西裝--ê--ah！伊穿運動鞋接見外賓，
出國參加正式宴會也按呢。也捌嫌講外賓送个記念錶是歹銅舊錫。
無疑悟即馬伊煞綴儂學甲會曉穿 se-bí-looh、結 ne-kú-tái 矣！

俗語講：猴穿衫，會變儂。啊毋成猴穿西裝咧？Mh，有較成猴矣！
