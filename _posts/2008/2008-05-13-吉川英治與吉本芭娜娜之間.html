---
layout: post
title: 吉川英治與吉本芭娜娜之間
date: '2008-05-13T11:36:00.009+08:00'
author: 潘科元
category: [讀冊筆記, 文化]
blogger_id: tag:blogger.com,1999:blog-6650897212567019772.post-5663602849647994718
blogger_orig_url: https://www.taigi.page/2008/05/blog-post_56.html
---

<div class="separator" margin-right="5px" style="clear: both;"><a href="https://blogger.googleusercontent.com/img/b/R29vZ2xl/AVvXsEjpn7RTPm4qIeyRDiS8MRH_snCuODRHPE9xCfIxbKB96S3tWJFIhpZcfLIW2DFFPzXT503qOKeADGtQTQqPv0Fb1spjaWhtUlew3GFc0K6S_AL2ekup99UGYXJJpIZmkESADyPyV-JI5fCaFFDdO_09425nCZhz9HVgekqZ5PLe1nzQLIF03doPVP77/s1600/%E5%90%89%E5%B7%9D%E8%8B%B1%E6%B2%BB%E8%88%87%E5%90%89%E6%9C%AC%E8%8A%AD%E5%A8%9C%E5%A8%9C%E4%B9%8B%E9%96%93.jpg" style="clear: left; display: block; float: left; padding: 1em 0px; text-align: center;"><img alt="" border="0" data-original-height="280" data-original-width="200" height="200" src="https://blogger.googleusercontent.com/img/b/R29vZ2xl/AVvXsEjpn7RTPm4qIeyRDiS8MRH_snCuODRHPE9xCfIxbKB96S3tWJFIhpZcfLIW2DFFPzXT503qOKeADGtQTQqPv0Fb1spjaWhtUlew3GFc0K6S_AL2ekup99UGYXJJpIZmkESADyPyV-JI5fCaFFDdO_09425nCZhz9HVgekqZ5PLe1nzQLIF03doPVP77/w143-h200/%E5%90%89%E5%B7%9D%E8%8B%B1%E6%B2%BB%E8%88%87%E5%90%89%E6%9C%AC%E8%8A%AD%E5%A8%9C%E5%A8%9C%E4%B9%8B%E9%96%93.jpg" width="143" /></a></div>

<p>
冊名：吉川英治與吉本芭娜娜之間－－日本書業見學八記<br />作者：李長聲<br />有相片<br />出版社：網路與書出版<br />出版日期：2008年02月01日<br />語言：繁體中文 ISBN：9789866841217<br />裝訂：平裝<br />頁數：292<br />定價：320箍<p></p><p>頂日看完《讀書力》，普略仔知影日本冊个一寡情形。2008/05/10拜六佇誠品看著即本，著足有興趣。先買陳龍廷个《聽布袋戲－－一個臺灣口頭文學研究》，食暗飽，閣加買即本，閣佮楊斐華翻譯个《薄伽梵歌》、Julian Baggini原著，陳信宏翻譯个《一把鑰匙走進哲學》(Philosophy: Key Themes)。</p><p>作者李長聲是中國東北儂，本底佇中國做編輯，編過日本文學集，後來過日本寄跤二十幾冬，所致意个是日本个出版文化。按呢个背景，來紹介日本出版業予咱知，不止帶家[tuà-ka]。即本冊算是隨筆、漫談个總集。整理做「作家、出版人、書、工作者、獎與書評、流行、現象、漫畫」即八類。有講著純文學、流行文學、嘛有講著上大眾化，全世界綴姻袂著个个日本漫畫，種種出版品个儂、事、物。毋閣無提起著佇日本書局个店窗櫥[tiàm-thang-tû]真hiánn目个色情刊物。當然，日本漫畫內底愈來愈儕「有害內容」，總是，專門个色情圖書，伊無講著。聽講日本凊彩所在，攏有自動販賣機塊賣烏色个冊佮物，這扑算亦是全世界罕見个。</p><p>看完《讀書力》佮即部冊，閣去台中Sogo紀伊國屋[Kí-i-kok-ok]書店，看姻排出來个日本進口冊，著卡有概念矣。總是，我卡佮意啟蒙性質个「新書」，卡袂佮意小說為主个「文庫」。毋閣，文庫个冊，伊iá是排卡儕。</p><p>長期無才調讀日文，儼然是青盲牛，真iàn氣，我決意卜脫出即種無知，逐工拚勢學日文，現學現用。敬請列位貴君共小弟鬥鼓舞，感謝。</p>
