---
layout: post
title: 素菜店佮台語家庭
date: 2008-03-29 22:55:38 +0800
author: 潘科元
categories: [四句連（四句聯）]
tags: [四句連]
---

<p>食魚食肉我無愛，<br />殺生害命不應該。<br />做雞做鳥苦憐代，<br />割喉甪毛淚哀哀。</p>
<p>Tsia̍h-hî tsia̍h-bah guá bô ài,<br />sat-sing hāi-miā put ing-kai.<br />Tsò-ke tsò-tsiáu khóo-liân-tāi,<br />kuah-âu lut-mn̂g luī-ai-ai.</p>
<p>食長年菜个，佇咱个社會是少數儂，毋閣心願按呢做个，扑算會愈來愈儕，台灣个素食店嘛哪來哪濟。</p>
<p>比較起來，肯佮囝講台語个也只有少數儂，而且是愈來愈少。目今个台灣，行佇都市內，欲揣一間素食店，凡勢[huān-sè]閣比揣一戶台語家庭卡快。</p>

