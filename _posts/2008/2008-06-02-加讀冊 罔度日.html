---
layout: post
title: 加讀冊 罔度日
date: 2008-06-02 22:41:27 +0800
author: 潘科元
categories: [生活台文, 活咧]
---

<p>Tsiah久仔，心肝真hah-tah。為著家治無知無識[bû-ti bû-sik]直透老--去塊苦慼[tsheh]，亦為著家治舊症帶久[tài kú]袂凍斷根塊悵心[tiòng-sim]。</p>

<p>四、五月份到今[tann]，讀完十外本冊，多數已經寫佇我另外一个網誌
「<a href="http://blog.xuite.net/khoguan/books" target="_blank">蟫魚个手摺簿仔</a>」迄爿。
請斟酌，所寫个毋是書評，只是凊彩掠一兩點起來講一下个讀冊隨筆。<br />
（2023-04-28註：xuite.net今年八月欲關站清資料矣。「蟫魚」个文字搬徙來佇我个新站个<a href="/categories/讀冊筆記/" target=_blank>讀冊筆記分類</a>下底。</p>

<p>佇MSN个狀態遐寫講，&quot;Tshiat-tng7 luan7-bang7, lian5-suann3 hing7-hok&quot;（切斷亂網，連線幸福）。即兩個月，罕得上網，時間用來看冊，真好。</p>

<p>幸福是啥，我毋知。毋閣比較卡實在个感受，袂輸是有一寡。總是，迄種實在，un-ná足虛。</p>

