---
layout: post
title: 玄奘西遊記
date: '2008-05-13T10:50:00.004+08:00'
author: 潘科元
categories: [讀冊筆記, 歷史]
blogger_id: tag:blogger.com,1999:blog-6650897212567019772.post-1720495969972340552
blogger_orig_url: https://www.taigi.page/2008/05/blog-post_13.html
---

<div class="separator" style="clear: both;"><a href="https://blogger.googleusercontent.com/img/b/R29vZ2xl/AVvXsEgSW-zjDl8eL6WxOzleEskIX4yl9NtrzgxFl3eV_loADr9hdU8RuQkd0GNWkPEhGZrPYlSRYw9GHvBzvMATBdVbQxx39PViJaqpQ3LvmgNgyS74uJHsxWfZJiHnSYZlORjFIWKPzrNighiO4g4aW6t_BhZ7P7_0fKCPlXZkUfFd6i5CX7q0VAdhAODA/s1600/%E7%8E%84%E5%A5%98%E8%A5%BF%E9%81%8A%E8%A8%98.jpg" style="display: block; padding: 1em 0; text-align: center; clear: left; float: left;"><img alt="" border="0" data-original-height="280" data-original-width="200" src="https://blogger.googleusercontent.com/img/b/R29vZ2xl/AVvXsEgSW-zjDl8eL6WxOzleEskIX4yl9NtrzgxFl3eV_loADr9hdU8RuQkd0GNWkPEhGZrPYlSRYw9GHvBzvMATBdVbQxx39PViJaqpQ3LvmgNgyS74uJHsxWfZJiHnSYZlORjFIWKPzrNighiO4g4aW6t_BhZ7P7_0fKCPlXZkUfFd6i5CX7q0VAdhAODA/s1600/%E7%8E%84%E5%A5%98%E8%A5%BF%E9%81%8A%E8%A8%98.jpg" /></a></div>

<p>
冊名：玄奘西遊記<br />作者：錢文忠<br />圖表：有彩圖、冊後附玄奘法師年表、魏朝至唐代西行求法高僧名錄<br />出版社：印刻<br />出版日期：2007年12月06日<br />語言：繁體中文 ISBN：9789866873485<br />裝訂：平裝<br />頁數：447<br />定價：499箍</p><p>中共中央電視台百家講壇內底有一季个節目，請上海復旦大學錢文忠教授來主講玄奘个一生。錢教授1966年出世，是錢賓四先生祧[thiāu]仔內个儂。伊拜季羨林先生為師，嘛佮季先生共款，閣去德國留學。對印度學、藏學、伊朗學、佛學攏真有研究。尤其是對梵語佮古代西域諸國个語言，特別瞭解，自然講會出一寡佛經語言方面，一般學者講無路來个學問。</p><p>玄奘法師孤師一儂，萬里走tsông，去到印度求法，十九年後轉來，閣用十九年久來進行翻譯，種種个過程，對即部冊深入淺出个介紹，予咱得著閣卡具體明朗[bîng-láng]个認捌[jīn-bat]。親像一尾烏肚蟲仔个咱儂，若有願力，用幾十年个性命，著會凍完成影響港千港萬年个大事業。加一个後代儂[āu-tē-lâng]受著古聖賢个感動，咱人類个存在，著加一分个意義。</p>
