---
layout: post
title: 校園內个一隻鳥
date: 2008-05-01 20:26:36 +0800
author: 潘科元
categories: [生活台文, 活咧]
---

<p>暗頭仔佇校園內，看著一隻鳥，袂細隻。佇草phí仔頂行來行去塊覓食[bā-tsia̍h] thóng蟲，
頷kui會像水泱[iann]按呢溢振動[tín-tāng] 。伊無啥畏儂，ûn-ûn咧，食一頓飽，
才飛起去厝尾頂塊哮，袂輸塊扑呃。毋知伊叫做啥乜名？</p>

<div><img src="/assets/too/20080501/suann-am3-kong.jpg" border="0" /></div>

<p>2023-04-28補記：當時有朋友來寄話，講這華語叫做〔黑冠麻鷺〕。
後來我學著這台語叫做【山暗光 suann-àm-kong】。若是台語【暗光鳥 àm-kong-tsiáu】，華語是〔夜鷺〕。</p>
