---
layout: post
title: 儂殼
date: 2007-06-20 12:00:56 +0800
author: 潘科元
category: [生活台文, 活咧]
---

<p>揹[phāinn]一个儂殼遰佇世間著磨[tio̍h-buâ]，即條路無共行予透，嘛袂suah--得。行到一半，家治硬共切斷，留一具[khū]夭壽亡个身屍，uè-suè儂个所在，賴予別儂替咱處理，會害四箍圍个儂歸世儂做惡夢。若是正常情形，老--死、病--死，共款愛麻煩儂，毋閣至少想著卡無hiah恐怖，卡袂害儂做惡夢。</p><p>肉身[hi̍k-sin]个苦痛[khóo-thàng]，會凍用精神上个脫化[thuat-huà]來減輕。但是毋通顛倒頭做，精神个痛苦，suah卜用殘害肉體[jio̍k-thé]个方式來解決。儂殼摃會破，精神恐驚摃袂破．變成一條孤魂，繼續遰遐反覆感受臨終[lîm-tsiong]个苦楚佮恐怖。閣再講，萬不一，儂殼摃一下偆半條命，後半世儂幾十年攏倒佇病牀，會疼袂唉[ai]，閣連累無數儂來照顧咱，彼著有影食力。</p>

