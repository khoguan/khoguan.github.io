---
layout: post
title: 予聯考拒絕个小囝
date: 2012-01-13 14:26:03 +0800
author: 潘科元
categories: [生活台文, 活咧]
---

<p>《拒絕聯考的小子》吳祥輝當年足tsh&igrave;ng（最近幾年伊寫幾若本探討歐洲幸福小國家个冊，重閣tsh&igrave;ng起來）。</p>
<p>阮是屏東个庄跤囡仔，袂記得是讀國小抑是國中个時，阿兄提迄本冊轉來，我嘛綴伊偷看。內底有一寡描寫，對單純个囡仔來講，足刺激，到今[tann]印象閣真深。</p>
<p>我後來國中畢業，煞無代無誌，扑破阮學校个記錄，有史以來第一个去台北考，而且也考椆建中。這佮伊即本冊絕對有關係。</p>
<p>結局，建中个經驗，對我一生影響足大，也留下真濟痛苦个回憶。平平是建中生，伊是拒絕聯考个小囝，抑我是予聯考拒絕个小囝。</p>
<p>聯考个制度本身無講偌毋好，足䆀[b&aacute;i]个是社會、學校个態度佮教育方式。到今我閣有 PTSD（創傷後个症頭），只要日--時壓力卡大，咧睏就會夢見閣轉去中學个教室。</p>

