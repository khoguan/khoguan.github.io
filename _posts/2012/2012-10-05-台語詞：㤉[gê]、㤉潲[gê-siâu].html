---
layout: post
title: 台語詞：㤉[gê]、㤉潲[gê-siâu]
date: 2012-10-05 16:24:03 +0800
author: 潘科元
categories: [語詞, 台語語詞探討]
---

<p>㤉[g&ecirc;] 是形容動詞，是「厭惡 i&agrave;m-&ograve;nn」个意思。 例：「即个儂反起反倒[hu&aacute;n-kh&iacute;-hu&aacute;n-t&oacute;]，我真㤉。」（反起反倒：反覆無常，講話無算話）</p>
<p>「㤉」是正常用語，無禁忌，儂儂會用得講；加一个詞尾「潲 si&acirc;u」了後，基本意思仝款，但是囗氣加強，而且變做粗魯話，有家教个儂無講。</p>
<p>「㤉潲 g&ecirc;-si&acirc;u」是講話者咧強烈表達家治看別儂足袂爽，毋是咧形容別儂。例：「即个儂無臭無潲，予儂㤉潲！」。（「無臭無潲 b&ocirc;-tsh&agrave;u-b&ocirc;-si&acirc;u」才是咧形容對方真毋是款，這嘛是粗魯話）</p>
<p>長期予統治者迫害个台語，確實有變粗魯化，阮細漢煞毋知影 g&ecirc; 會使得單獨用，干焦會曉 g&ecirc;-si&acirc;u 即个詞，但是序大儂聽著，責罵阮，毋准阮講，所以即个 g&ecirc; 就完全失落去矣。也就是按呢演變：</p>
<p>一、古早先有 g&ecirc; 个講法。</p>
<p>二、後來有儂加 -si&acirc;u 來「加強口氣」予伊「粗喙化」。</p>
<p>三、囡仔佇外囗互相學習，逐家鬥粗魯个，攏講 g&ecirc;-si&acirc;u，煞tsua̋n毋知影正常个單字 "g&ecirc;"。統治者愈有理由講咱个話下流無水準。</p>
<p>四、重視家教个父母，不准囡仔講 g&ecirc;-si&acirc;u</p>
<p>五、正常个單字 g&ecirc; 先失落去，粗魯个 g&ecirc;-si&acirc;u 後來也無--去。台語愈來愈萎縮。</p>
<p>(2012-09-25 facebook)&nbsp;</p>

