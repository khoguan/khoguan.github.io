---
layout: post
title: 「膠囊」个台語
date: 2012-07-26 02:41:08 +0800
author: 潘科元
categories: [語詞, 台語語詞探討]
---

<p>藥用〔膠囊〕个台語講法真濟，分拆做三類來解說：</p>
<p>1. 鵝管仔 gi&acirc;-k&oacute;ng-&aacute;：捌聽家母講著。這各地攏有類似个稱呼，像 g&ocirc;-k&oacute;ng-&aacute;、gi&acirc;-mn̂g-k&oacute;ng-&aacute;、ke-moo-k&oacute;ng。這是台語儂家治創造个名詞，參考形體接近、常見个物件來號名。</p>
<p>2. kha-p&uacute;-s&eacute;-luh：捌聽吳樂天用著。這對日語 カプセル 來个，日語對德語 Kapsel 來个，佮英語 capsule 是同源詞，源頭是拉丁文 capsula，意思是「細个容器」。</p>
<p>3. 膠囊 ka-l&ocirc;ng：捌聽別个電台主持人賣藥仔講著。這是吸收華語漢字詞唸台語音。 即三類名稱[b&icirc;ng-tshing]，反映出自古以來台語儂創造新詞个重要法度。</p>

