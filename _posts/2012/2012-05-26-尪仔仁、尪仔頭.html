---
layout: post
title: 尪仔仁、尪仔頭
date: 2012-05-26 01:06:46 +0800
author: 潘科元
categories: [語詞, 台語語詞探討]
---

<p>咱儂个目睭仁，主要分三沿，上外口是「白仁 pe̍h-j&icirc;n」，白仁包「烏仁 oo-j&icirc;n」，烏仁包「尪仔仁 ang-&aacute;-j&icirc;n」（瞳孔）。「尪仔仁」嘛叫做「尪仔頭 ang-&aacute;-th&acirc;u」。</p>
<p>目睭佮「尪仔」有啥關係？咱斟酌看別儂个目睭仁，內底會反射出咱个儂影, 尤其是咱个頭，袂輸有一个「尪仔頭」佇遐，所以才按呢號。</p>
<p>若講「尪仔仁」，一律指「瞳孔」；<br />但是「尪仔頭」即个詞，有三、四種意思：</p>
<ol>
<li>本義，尪仔个頭。例句：布袋戲尪仔頭，古早用柴刻，現代有灌模仔个，也有俗仔塑膠貨。</li>
<li>指郵票。因為古早郵票大部份印頭像，親像尪仔頭。例句：寄批愛貼尪仔頭。</li>
<li>瞳孔。例句：去予眼科檢查目睭，護士先共我點目藥水，予尪仔頭展大。</li>
<li>指媠姑娘个面模仔。例句：某儂怹查某囝，尪仔頭真明！</li>
</ol>

