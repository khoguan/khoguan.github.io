---
layout: post
title: 漢光演習連紲四年，無看見統帥儂影
date: 2012-04-16 10:14:03 +0800
author: 潘科元
categories: [台文講台灣, 時局]
---

<p>一个國家(?)總統(?) 無惜千里个路途，走去友邦佮儂比賽夯[gi&acirc;]米袋、耍[sńg] tiuh-tiuh球、趴地托身[phak-tē thuh-sin]。這成何體統？咁袂傷幼稚？</p>
<p>伊身為三軍統帥[th&oacute;ng-su&egrave;]，就任總統幾年來，從來毋捌按照過去總統該有个做法，來參加國軍上重要个漢光演習。今年閣愈譀古[h&agrave;m-k&oacute;o]，演習个期間，統帥無坐鎮[tsō-t&igrave;n]佇國內指揮，煞走去非洲變把戲。</p>
<p>伊到底有將中華民國國軍看在眼內--無？中華民國到底閣有國防--無？政府一再宣示「演習視同作戰」，統帥四年攏無看見儂影，是欲戰猴？</p>
<p>689萬儂 愛伊即套，汝是有伊法？</p>
<p>註：【伏地挺身】，阮做兵个時，聽逐家叫做「托體能 thuh-th&eacute;-l&icirc;ng]。即種講法tshinn-tshioh有力，是真好个生活用語；但是我想，咱另外閣設一个卡正式閣明確个用語嘛是好。過去有一種講法是「豹形健身 p&agrave;-h&icirc;ng kiān-sin、豹腰健身 p&agrave;-io kiān-sin」，我感覺比喻了無夠明確。不而過，英語嘛是講 push-ups 爾爾，嘛是無明確。重點就是愛用台語來講，按怎講攏好啦！</p>

