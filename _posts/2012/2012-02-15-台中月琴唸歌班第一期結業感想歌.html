---
layout: post
title: 台中月琴唸歌班第一期結業感想歌
date: 2012-02-15 23:30:12 +0800
author: 潘科元
categories: [唸歌, 勸世相褒]
---

<p>台中月琴唸歌班第一期結業感想歌</p>
<p>潘科元編作</p>
<p>以下毋成[m̄-tsi&acirc;nn]作品，敬請老師佮各位同學，無相棄嫌，多多指教，感恩。</p>
<p>有个所在，愛拗一下，來配合歌詞語言个聲調，無完全照咱个譜，明顯个差別我有佇迄字後壁加注簡譜數字，因為無方便加下底線，音符个長度請家治調整。另外閣有一寡細節，無詳細注明。</p>
<p>江湖調个部份，卡自由，佇遮嘛無特別加注彈唱法。</p>
<p>------------------------------------------------</p>
<p>(江湖調)</p>
<p>1. 各位姊妹好弟兄，我來唸歌予恁聽，</p>
<p>&nbsp; &nbsp; 五音不全唱袂正，原諒小弟卡無聲。</p>
<p>&nbsp;</p>
<p>2. 姓潘科元我名字，屏東萬丹阮本居。</p>
<p>&nbsp; &nbsp; 母語險仔放袂記，挽救文化勿[m&agrave;i]延遲。</p>
<p>&nbsp;</p>
<p>3. 台中開基欲舉辦，教儂月琴唸歌班，</p>
<p>&nbsp; &nbsp; 趕緊報名勿怠慢，欲揣即種誠為難。</p>
<p>&nbsp;</p>
<p>4. 唸歌藝術咱國寶，文生先生蓋gi&oacute;-to，</p>
<p>&nbsp; &nbsp; 國明老師有--一套，千載良機緊來學。</p>
<p>&nbsp;</p>
<p>(台東調)</p>
<p>5. 有心想欲來學唸歌詩3，卡輸聲喉啊喂有參差，</p>
<p>&nbsp; &nbsp; 牛聲馬喉無捨施，唱歌卡慘啊喂佇咧刣豬。</p>
<p>&nbsp;</p>
<p>6. 雖然台語捌小可，聲帶無好啊喂無16.奈5.3.何5.6.，</p>
<p>&nbsp; &nbsp; 萬望老師包容我，分阮搵油啊喂罔16.學5.3.彈5.6.。</p>
<p>&nbsp;</p>
<p>(五更鼓)</p>
<p>7. 開始拄學無勇氣，感謝老師足慈悲，</p>
<p>&nbsp; &nbsp; 耐心牽教好脾氣，路途吊遠[ti&agrave;u-u&aacute;n]無推辭。</p>
<p>&nbsp;</p>
<p>8. 一遍彈了閣再一遍，欲學勸世唸歌仔仙。</p>
<p>&nbsp; &nbsp; 指頭膨泡[ph&ograve;ng-phā]無想僐，逐暝勤彈月琴絃。</p>
<p>&nbsp;</p>
<p>(家婆仔譜)</p>
<p>9. &nbsp;月琴唸歌仔真趣味，大家相招緊來去唷，學琴唱歌詩，真5.誠[tsi&acirc;nn]5.1足趣味。</p>
<p>（以下隨意重覆唱）<br /> 曲3調2配3-合2咱1个6.台1語26.，真有味！<br /> 彈啊彈啊足爽快喔誠歡喜，彈22啊6.1彈2-。<br /> <br /> 愈學愈彈愈趣味，台1語21唸6.歌6.仔1足6.神5.奇3.5.啊3.，<br /> 實3.在5.足6.神5.奇<sup>5.</sup>6.-，愈5.彈5.1愈趣味。<br /> <br /> 月琴唸歌仔真趣味，大家相招緊來去唷，學琴唱歌詩，愈彈愈有味。</p>
<p>&nbsp;</p>
<p>(文和調)</p>
<p>10. 月琴琴身圓lin-lin，兩條琴線莫[bo̍h]看輕，</p>
<p>&nbsp; &nbsp; &nbsp; 伴咱唱歌好鬥陣，高貴琵琶來化身。</p>
<p>&nbsp;</p>
<p>11. 月琴初學算簡單，彈會軟略[lio̍h]誠為難，</p>
<p>&nbsp; &nbsp; &nbsp; 琴聲幽幽真希罕，𤆬[tshuā]咱轉去古世間。</p>
<p>&nbsp;</p>
<p>(江湖調)</p>
<p>12. 文化寶貴愛研究，彈唱民謠解憂愁，</p>
<p>&nbsp; &nbsp; &nbsp; 認真練習捷捷餾，骨力種作望豐收。</p>
<p>&nbsp;</p>
<p>13. 文化失傳足扑損，感謝老師𤆬入門，</p>
<p>&nbsp; &nbsp; &nbsp; 傳統藝術毋通斷，咱著用心想久長。</p>
<p>&nbsp;</p>
<p>(狀元樓)</p>
<p>14. 下昏上課上尾擺，拜託先生愛閣再來，</p>
<p>&nbsp; &nbsp; &nbsp; 半途而廢足無彩，勞煩老師3著閣安排6.1，國明老師3拜託閣安排6.1。</p>
<p>&nbsp;</p>
<p>15. 汝咱同窗誠歡喜，望恁接納阮友誼，</p>
<p>&nbsp; &nbsp; &nbsp; 感想到遮講完備，期待相逢12再會時6.1。</p>
<p>------------------------------------------------</p>

