---
layout: post
title: 台語詞「撨代誌」相關个講法
date: 2012-07-26 12:32:15 +0800
author: 潘科元
categories: [語詞, 台語語詞探討]
---

<p>即幾年，台語儂真愛將具體个動作「撨 tshi&acirc;u」（調整，尤其指調整位置、方向、角度等）用來表示人際事務个談判處理。台語本來就有按呢用，親像「撨價數[si&agrave;u]」。但是用了過頭，烏道个氣口傷重，而且語言變單調，甚至低俗，逐家會曉講个台語詞嘛愈來愈少。相關个講法我以下凊彩舉幾个例，開一下話門，歡迎各位接落去：</p>
<p>1. 伊出去揣儂講代誌。</p>
<p>2. 二比[jī-p&iacute;]去推撨[tshui-tshi&acirc;u]就好。（二比 是契約、訴訟个雙方當事人。佇遮，兩字詞「推撨」比單字「撨」卡雅氣、正式）</p>
<p>3. 兩爿 thit8 袂直，才著請公親來轉[tńg]。（thit8 是處理爭端衝突，tńg 是調停、仲裁，）</p>
<p>4. 小寡仔代，毋免著掰會[pu&eacute;-huē / p&eacute;-hē]到按呢。（掰會 是爭論、爭執，嘛有講「掰手面」）</p>
<p>新詞「溝通 koo-thong」舊詞有講「參詳 tsham-si&ocirc;ng」，參詳毋是干焦咧交換意見爾爾，我來揣汝參詳啥，通常攏想欲說服汝認同、答應、幫忙啥代誌。</p>
<p>單字動詞「撨」用佇「撨代誌」即款人際事務上，往往是欲解決立場、利益个衝突，帶有江湖氣口。</p>
<p>參詳，抑是兩字動詞 tshi&acirc;u-tshik/tshi̍k、tshui-tshi&acirc;u 攏比單字 tshi&acirc;u 卡雅氣。</p>
<p>單字動詞 tshi&acirc;u、tshik、tshi̍k、thi̍t、tńg 攏有解決糾紛个意思。但是「溝通、參詳」涵蓋个情境卡闊，所以卡婉轉。</p>
<p>「溝通」是好詞，台語th&igrave;ng好吸收利用。台灣古俗語「田無溝、水無流」个文學意象，佮「溝通」有相通。</p>

