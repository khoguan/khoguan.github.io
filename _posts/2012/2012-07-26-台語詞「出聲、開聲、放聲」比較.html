---
layout: post
title: 台語詞「出聲、開聲、放聲」比較
date: 2012-07-26 01:50:08 +0800
author: 潘科元
categories: [語詞, 台語語詞探討]
---

<p>出聲讀 [tshut-siann tha̍k] <br />開聲講 [khui-siann k&oacute;ng] <br />放聲哭 [p&agrave;ng-siann kh&agrave;u]</p>
<p>比較起來，聲音个響度，出聲 &lt; 開聲 &lt; 放聲。</p>
<p>「放聲」閣有一種意思，就是華語个〔放話〕，這台語嘛講「放刁 p&agrave;ng-tiau」，恐嚇[khi&oacute;ng-hat]个意思愈強。</p>
<p>例句： <br />出聲讀冊，比恬恬仔讀，記卡會椆。 <br />徛起來，面對眾儂[ts&igrave;ng-l&acirc;ng]，開聲講出伊个理念。 <br />囡仔越頭揣無老母，放聲大哭。 <br />錢若毋加分[ke-pun]--伊，伊放聲欲將代誌搤搤[iah]出來。 <br />竹雞仔放刁欲kāng--伊，伊無伴毋敢出門。</p>
<p>註： <br />越，是第八聲 ua̍t；斡，是第四聲 uat。</p>
<p>越頭 ua̍t-th&acirc;u 主要是「轉頭向後」「回頭」，有時也用佇「左右轉頭」。閣有「越轉身」、「越輾轉」。</p>
<p>但是路裡「左右轉彎」是「斡[uat]彎」「斡倒爿」「斡正爿」。</p>

