---
layout: post
title: 台語「發炎」、「發癀」、huān-tōng
date: 2012-05-07 17:24:45 +0800
author: 潘科元
categories: [語詞, 台語語詞探討]
---

<p>咱細漢个時，定定聽著「發癀 huat-h&ocirc;ng」，意思是「病菌[pēnn-kh&uacute;n]感染个發炎[huat-iām]」。發炎只是 inflammation，指身軀頂个紅腫熱疼[jia̍t-thi&agrave;nn]，無一定是感染所致。但是發癀是受著感染(infection)了後，所出現个腫疼个症狀[ts&igrave;ng-tsn̄g]。</p>
<p>古早儂明明毋知「病菌」个存在，是按怎我有把握「發癀」是即種意思？因為台語閣有一句經驗傳承个智慧話語：「手有手癀[tshi&uacute;-h&ocirc;ng]，毋通摸空喙[khang-tshu&igrave;]」。怹雖然毋知「癀」个本質是微生物[b&icirc;-sing-bu̍t]，但是怹猶原有真峘个衛生智識，來發展出精密个講法。顛倒是現時个台灣華語使用者，戇戇分袂清。</p>
<p>咱台語除了有講「發炎、發癀」，閣有一个詞「huān-tōng」，這佮「發癀」意思差不多，但是在我个語感，是指傷口佇後來受著感染，變卡傷重。Huān-tōng，台日典寫做「還動 hu&acirc;n-tōng」，解說做「化膿」，但是連宜蘭个友志嘛唸做 huān-tōng，所以有儂寫「患動」，有儂寫「犯動」。</p>

