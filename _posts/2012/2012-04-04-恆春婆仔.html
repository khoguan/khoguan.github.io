---
layout: post
title: 恆春婆仔
date: 2012-04-04 18:51:46 +0800
author: 潘科元
categories: [四句連（四句聯）]
tags: [四句連]
---

<p>&lrm;李大姐自稱是恆春婆仔，阮對喙唸一首「恆春婆仔」送伊，拜託伊用恆春月琴彈唱予咱聽，請逐家噗仔聲大下共伊催落去！</p>
<p>恆春婆仔免抹粉 [H&icirc;ng-tshun-p&ocirc;-&aacute; bi&aacute;n buah-h&uacute;n]<br />彈琴運動上青春 [tu&acirc;nn-kh&icirc;m ūn-tōng siōng tshing-tshun]<br />唱歌行春笑吻吻 [tshi&ugrave;nn-kua ki&acirc;nn-tshun tshi&ograve;-b&uacute;n-b&uacute;n]<br />滿面春風無皺痕 [mu&aacute;-bīn tshun-hong b&ocirc; ji&acirc;u-h&ucirc;n]</p>
<p>李大姐講伊逐工下班，攏會去運動埕半行走二十輾，閣去陳英阿媽怹兜，綴伊學月琴彈唱恆春謠，陪老大儂唱歌開講。即種生活，有夠予儂欣羨！</p>
<p>伊真故謙，講愛等伊學了出師[tshut-sai]，才欲彈唱予咱聽。咱熱烈共伊期待哦！</p>

