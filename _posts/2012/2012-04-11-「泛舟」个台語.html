---
layout: post
title: 「泛舟」个台語
date: 2012-04-11 10:28:16 +0800
author: 潘科元
categories: [語詞, 台語語詞探討]
---

<p>划船仔[k&ograve; ts&ucirc;n-&aacute;]，「划」（嘛有寫做「撾」）是用「槳 tsi&uacute;nn」，迄種槳，通常是一儂雙手撾一副兩支，雙爿撾。</p>
<p>撐棑仔[the p&acirc;i-&aacute;]，像桃花過渡个「撐渡伯仔」，是用真長个「篙 ko」、「撐篙 the-ko」咧 the，愛拄著水底，予船進前。the 嘛有儂唸 thenn。</p>
<p>扒龍船[p&ecirc; l&icirc;ng-ts&ucirc;n]个「扒」，是一儂用雙手攑一支短槳，出力咧 p&ecirc;。</p>
<p>秀姑巒溪个「泛舟 hu&agrave;n-tsiu]（文言詞），若欲套用頂面个台語系統，應該是講「扒(樹奶)棑仔 p&ecirc; (tshiū-ling)-p&acirc;i-&aacute;」，但是該當來去問做即途个儂，看怹台語按怎講。</p>
<p>許嘉勇老師提供：『像台中公園彼種的，阮是講「划ボート（k&ograve; b&ograve;o-t&ograve;o）』。</p>

