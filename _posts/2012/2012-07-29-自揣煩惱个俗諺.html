---
layout: post
title: 自揣煩惱个俗諺
date: 2012-07-29 06:08:11 +0800
author: 潘科元
categories: [台灣俗諺]
---

<p>海外（主要是中國大陸）袂少福建儂真袂爽咱即爿自稱家治个語言是「台語」；毋過，嘛有一寡台灣儂連咱咧討論福建个語言，寫做「閩南語」，伊嘛足無歡喜，講歷史上根本無「閩南語」。</p>
<p>兩岸意識型態个衝突，足嚴重，毋是閣幾十冬會得化解个。人類个不幸，往往是心理上个執著[tsip-tio̍k]，致使對異類毋但完全袂包容、甚至千方百計來迫害。</p>
<p>自揣煩惱，抑是小事變大事，相關个台灣俗語：</p>
<ol>
<li>食飽換枵。[Tsia̍h-p&aacute; uānn-iau]</li>
<li>鑿枷家治夯。[Tsha̍k-k&ecirc; ka-tī gi&acirc;]</li>
<li>家治討皮疼。[Ka-tī th&oacute; phu&ecirc; thi&agrave;nn]</li>
<li>坐 毋坐，欲惹禍。[Tsē m̄ tsē, beh ji&aacute;-ē]</li>
<li>老鼠仔空變成圓光門。[Ni&aacute;u-tsh&iacute;-&aacute;-khang p&igrave;nn-tsi&acirc;nn u&acirc;n-kong-mn̂g]</li>
</ol><hr />
<p>陳凱劭先生賜教：</p>
<p style="padding-left: 30px;">『「閩南語」是語言學家林語堂（中國福建漳州人）獨見而創獲的名詞，原本只用在他自己學術著作，外界並不知道。1945年以前的中國、日本、台灣，沒人使用「閩南語」這個詞彙。福建漳泉廈到南洋移民，則自稱「福建話」。</p>
<p style="padding-left: 30px;">蔣據時代的1950年代，不知誰從林語堂著作冰庫找到這個詞彙，以統治力量鋪天蓋地把在台灣從日本時代使用至少六十年的「台灣話」、「台語」詞彙，硬生生地取代。</p>
<p style="padding-left: 30px;">「閩南語」這詞彙，跟「大陸」、「共匪」一樣，都是兩蔣自己發明出來的。』</p>
<p>我查一寡資料，戰後初期「國、台對照」个台語學習冊（表示是以外省儂做目標个教學冊），猶原採取「台語」「台灣語」「台灣話」个名稱，應該攏有經過國民黨官方个允准：</p>
<p>一、《無師自通台語速成》，第四軍訓班入伍生教導總隊編─新生報台南印刷廠印，中華民國卅八年十二月(1949)初版。內頁邊--仔 印做「台灣語讀本」。杜建坊先生收藏，參見 http://blog.xuite.net/getting.rich/hopefully/47318042</p>
<p>二、《國語台語兩用自學手冊》，周漢剛 編，正聲廣播電台發行，1950。黃葉飄先生收藏，參見 https://www.facebook.com/photo.php?fbid=3267038446186&amp;set=o.120852554658610</p>
<p>三、《（國語對照 自學速成）臺灣話》，李春霖、凌先化、趙照陽 等著，經緯書局，1959年。黃葉飄先生收藏，參見 https://www.facebook.com/photo.php?fbid=3257868216936&amp;set=o.120852554658610</p>
<p>以上三本冊个台語標音法，攏是叫外省儂學習者，看漢字唸「國語音」，予聽話者家治想台語倚音个意思，像「英哪郎渣開呷崩霸丟哀叫鬼計，氣哈好他切。」就是「囡仔儂早起食飯飽著愛照規矩，去學校讀冊」。咱看現代台語失教育个台灣儂，寫台文嘛用仝款步數，可見現代台灣儂个台文程度，已經退化到佮戰後初期个外省儂差不多啦！</p>
<p>四、《台語方音符號》朱兆祥著，1952年，臺灣省國語推行委員會出版。</p>
<p>五、《注音台語會話》，1958年，國防部總政治部。</p>
<p>以上兩本，提「國語注音符號」補搭過，改名「台語方音符號」，來注台語音，卡有系統性。</p>

