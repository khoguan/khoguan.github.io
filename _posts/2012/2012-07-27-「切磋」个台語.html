---
layout: post
title: 「切磋」个台語
date: 2012-07-27 23:46:23 +0800
author: 潘科元
categories: [語詞, 台語語詞探討]
---

<p>以前看黃海岱大師个布袋戲，有講著「試合 tsh&igrave;-ha̍p」，是指比試武藝，後來才知影這是日語漢字詞唸台語音，日文个意思是「競賽、比賽」。</p>
<p>閣卡早進前，有儂招我去扑phi̋n-ph&oacute;ng (乒乓)〔切磋〕一下，伊閣問我〔切磋〕台語按怎講？</p>
<p>「切磋 tshiat-tsho」是文言文，出典對論語，現代華語是透過體制教育，才予一般儂接受做是生活用語。咱台語失教育，我若唸 tshiat-tsho，毋知有幾个台語儂接受？</p>
<p>台語口語就講「來削[siah]--一下」，嘛有講「來kah--一下」；無，就用這日語詞「來試合--一下」。</p>
<p>（即个 kah，語源可能是「較[k&agrave;u]」、「校[k&agrave;u]」。）</p>
<p>放棄吸收文言文，台語文到底有出路無？即點我無佇遮議論，總是，有真濟主張勿吸收文言文个台文友志，本身煞用真濟書面語，遐个書面語，窮實[kh&icirc;ng-si̍t]嘛是華語詞抑是文言詞。</p>

