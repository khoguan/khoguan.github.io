---
layout: post
title: 戲腳[hì-kioh]、曲跤[khik-kha]
date: 2012-04-11 11:13:23 +0800
author: 潘科元
categories: [語詞, 台語語詞探討]
---

<p>毋是講才華峘、作品濟，迄个戲腳[h&igrave;-kioh]、曲跤[khik-kha]就會tsh&igrave;ng、會紅。俗語講：藝真人貧[gē#tsin# j&icirc;n#p&icirc;n]（嘛有講「藝精人貧」）。顛倒會紅个，有个只是有臭臊神[tsh&agrave;u-tsho-s&icirc;n]，佇咧唌[si&acirc;nn]--儂爾爾[niā-niā]。</p>
<p>註一：演員[i&aacute;n-u&acirc;n]，台語本來叫做「戲腳 h&igrave;-kioh」。歌手[kua-tshi&uacute;]，台語本來叫做「曲跤 khik-kha」。請注意標音。做戲个，叫「腳 kioh」，演員嘛有叫做「腳數 kioh-si&agrave;u」（華文「角色」个「角」是錯字，儂哪有角？），但是「腳數」有其他个意思，是用「能力」个角度來看待「人物、人才」，可比講「伊真好腳數」；「戲腳」卡單純。另外有「跤數 kha-si&agrave;u」，是華語「人手」个意思。「腳數」「跤數」攏予現代台語儂 lā臭去，真濟儂嫌歹聽，彼是真不懂[put-t&oacute;ng]。</p>
<p>註二：俗語講「臭臊唌蠅 tsh&agrave;u-tsho si&acirc;nn-s&icirc;n」，用負面[hū-bīn]个比喻，咧形容儂有一種迷惑[b&ecirc;-hi̍k]眾生个氣質。「唌 si&acirc;nn」是引誘[&iacute;n-i&uacute;]个意思。另外一个形容詞「臭臊神」，意思差不多。「神」是指「神態、氣質」。毋但用佇唌儂愛个查某儂，生理儂若卡臭臊神，儂客就卡濟；討海儂若卡臭臊神，就掠卡有魚。</p>
<p>洪錦田先生賜教：『Berh阮遐有另外个講法"藝精膽在",..佇外poo頭teh扑拚,定著愛有三二步七=也,tsiah好趁食,...."藝精人貧",大多數攏是失牽成,毋tsiah會卡落魄,..Iah臭tsho神是指講對油tsho卡有路..,咱teh講个kioh si&agrave;u是指講本t&iacute;ng,若講是kioh si&agrave;u好(kioh si&agrave;u niau),就是teh講,本t&iacute;ng好,會看口=lih, &Agrave;u kioh si&agrave;u著是低路,擋無3个斧頭法。」</p>

