---
layout: post
title: facebook 台語我叫做「面冊」
date: 2012-07-26 02:15:20 +0800
author: 潘科元
categories: [寫作, 台語文翻譯]
---

<p>facebook，台語翻譯做「面冊」真好，因為 facebook 个設計，會顯示每一个使用者个頭像，閣有相關个資料，這就宛然是「儂面个目錄」。</p>
<p>台語所講个「冊」，除了 book 个意思，閣有 list / record / catalogue（列表、記錄、目錄[bo̍k-lio̍k]）个意思，親像「戶口冊 hōo-kh&aacute;u-tsheh」、「魚鱗冊 h&icirc;-l&acirc;n-tsheh」（古早个地籍資料）、「鞋冊 &ecirc;/u&ecirc;-tsheh」（鞋个見本个目錄）、「註冊」。即種表示「目錄」个「冊」，無分漳泉，所以準做是泉州腔，無講「讀冊」，只講「讀書 tha̍k-tsu/tsir」个儂，嘛通講「面冊」。</p>

