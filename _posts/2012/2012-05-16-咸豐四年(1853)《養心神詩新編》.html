---
layout: post
title: 咸豐四年(1853)《養心神詩新編》
date: 2012-05-16 13:31:45 +0800
author: 潘科元
categories: [文獻, 白話字聖經]
---

<p><img border="0" src="/assets/too/2012/0516/1.jpg" width="1704" height="1439" /></p>
<p>咸豐四年季春鐫[tsuan]，《養心神詩新編》，藔仔後花旗館寓藏板。即个「藔仔後」應該就是今仔日廈門个「寮仔後」。伊頭前个讀法論敘[lūn-sū]有講，扑圓圈[&icirc;nn-khu&acirc;n]个字，「就字讀字」，也就是讀文言音；其他个，「將字解說白話」，也就是讀白話音，抑是訓讀。作者按呢做記號，一寡特別困難个所在，伊閣另外加注，像「蟲拖」个「拖」--字，伊注講「音下去」，也就是愛唸「下去」第七聲 thuā。按呢，經過160年後，像阮程度閣有夠个儂，唸著真歡喜！即位作者實在高明，比一般个歌仔冊講究太濟咧。</p>
<p>伊个押韻體裁是兩句一韻。以下標音是教會普遍採用个廈門腔，應該嘛是作者个腔口。請注意粗體字，彼是古早通行个白話音，現時台灣儂卡生疏。另外，「不」若無扑圈，講白話，是 m̄；「無」是 b&ocirc;。古早講个否定詞「m̄」，真濟時陣並無表示意願，親像「講不盡 k&oacute;ng m̄-tsīn」，現代會講「講袂盡」。#號頭前迄字愛唸本調，每句尾字嘛愛唸本調，其餘[k&icirc;-&ucirc;]唸變調。即種句讀[k&ugrave;-tāu]个本、變調，有抽退，毋是絕對个，佇兩可个字後壁，用 (#) 表示。總--是，原則上，毋通全照日常口語个聲調規則，遐濟變調，遮有真濟所在，著唸本調才卡清楚、典重[ti&aacute;n-tiōng]。這是台語个奧義[&ograve;-gī]，一般台語文老師所毋捌个。</p>
<div style="font-size: 115%;">
<p style="margin-bottom: 5px; margin-top: 5px;">Siōng-t&egrave;# tsh&ograve;ng-tsō(#)&nbsp;thinn# kap tuē, sinn-<strong>tsi&acirc;nn</strong>(#)&nbsp;bān-mi̍h# ta̍k-hāng uē.</p>
<p style="margin-bottom: 5px; margin-top: 5px;">Kong-l&ocirc;# ki̍k tuā# iū ki̍k khuah, tsi̍t-s&igrave;# tshing-hoo# &iacute;ng m̄-suah.</p>
<p style="margin-bottom: 5px; margin-top: 5px;">Ji̍t-th&acirc;u# huat-hiān# kng# mu&aacute; thinn, ji̍t# lo̍h# ge̍h# tshut# tsi&ograve; &agrave;m-m&icirc;.</p>
<p style="margin-bottom: 5px; margin-top: 5px;">Ji̍t-ge̍h# tshinn-s&icirc;n# too hi&aacute;n-b&icirc;ng, Siōng-t&egrave;# ts&uacute;-ts&aacute;inn# tuā ku&acirc;n-l&icirc;ng.</p>
<p style="margin-bottom: 5px; margin-top: 5px;">Th&oacute;o-tuē# s&oacute;o sinn# &ecirc; <strong>gōo-kak</strong>, hue-hn̂g# tshinn-tshu&igrave;# &ecirc; tshiū-ba̍k.</p>
<p style="margin-bottom: 5px; margin-top: 5px;">H&aacute;i-lāi# s&oacute;o ū# &ecirc; h&icirc;-pih, too sī Siōng-t&egrave;# tsu&egrave;# &ecirc; mi̍h.</p>
<p style="margin-bottom: 5px; margin-top: 5px;">Thinn-tiong# s&oacute;o pe# &ecirc; tsi&aacute;u-tsiah, Siōng-t&egrave;# tsh&ograve;ng hōo# tsia̍h k&agrave;u gia̍h.</p>
<p style="margin-bottom: 5px; margin-top: 5px;">&Iacute;-ki̍p ts&igrave; su&egrave;# &ecirc; th&acirc;ng-thuā, b&ocirc; tshut# Siōng-t&egrave;# sim# &iacute;-guā.</p>
<p style="margin-bottom: 5px; margin-top: 5px;">Siōng-t&egrave;# tsi&agrave;u-k&ograve;o(#) s&egrave;-kan l&acirc;ng, put-lūn(#) Tiong-kok# kap huan-pang.</p>
<p style="margin-bottom: 5px; margin-top: 5px;">Hōo gu&aacute;(#) ta̍k-ji̍t# &ecirc; b&iacute;-ni&ucirc;, kiam ū tsh&ugrave;-the̍h# kap <strong>i-tsi&ucirc;nn</strong>.</p>
<p style="margin-bottom: 5px; margin-top: 5px;">Siōng-t&egrave;# &ecirc; un# k&oacute;ng m̄ tsīn, tshe-khi&aacute;n(#) I&acirc;-soo# ki&ugrave; bān-b&icirc;n.</p>
<p style="margin-bottom: 5px; margin-top: 5px;">Tāi-ke(#) tio̍h īng tsin-si̍t sim, kā I(#) seh-siā# si# l&acirc;i g&icirc;m.</p>
<p style="margin-bottom: 5px; margin-top: 5px;">Lu̍t-huat# ti&acirc;u-k&agrave;i# th&acirc;u tsi̍t &ecirc;, k&agrave; l&acirc;ng k&igrave;ng-&agrave;i(#) H&ocirc;ng# Siōng-t&egrave;.</p>
<p style="margin-bottom: 5px; margin-top: 5px;">Tsīn-sim# tsīn-la̍t# kh&igrave; ho̍k-sāi, b&ocirc; s&icirc;# b&ocirc; khik# m̄ k&igrave;ng-p&agrave;i.</p>
<hr />
<p style="margin-bottom: 5px; margin-top: 5px;"><img border="0" src="/assets/too/2012/0516/2.jpg" width="869" height="1410" /></p>
</div>

