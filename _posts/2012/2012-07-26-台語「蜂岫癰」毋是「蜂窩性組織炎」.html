---
layout: post
title: 台語「蜂岫癰」毋是「蜂窩性組織炎」
date: 2012-07-26 01:53:37 +0800
author: 潘科元
categories: [語詞, 台語語詞探討]
---

<p>以前佇台語辭典看著「蜂岫癰 phang-siū-ing」即个皮膚病名，咱現代儂難免會聯想對「蜂窩性組織炎」。</p>
<p>根據林仲醫師《皮膚病的台灣民俗醫學》p. 112 所講：『閩南語稱比「粒仔」「疔仔」還要大，範圍還要更廣的皮膚化膿性感染為「癰仔」(ing a2)。如「蜂岫癰」(phang siu7 ing)，代表病灶範圍很大，膿頭很多，看起來有如蜂巢的皮膚化膿性感染』。</p>
<p>但是「蜂窩性組織炎」所講个「蜂窩」是指親像蜂岫形體个皮下脂肪層本身，而且無一定會楦膿[h&ugrave;n-l&acirc;ng]（華語「化膿」），所以應該是無仝款个病症。</p>
<p>台語个病名，有个是對上古流傳落來个，佇古醫冊揣有來源。但是有个講法是生活經驗个觀察累積。即兩種往往佮現代醫學術語並無「一對一」个對應關係。</p>
<p>林仲醫師佇伊冊裡，講著台語「蛇 tsu&acirc;」个病名，有列出三種用法，而且所對應个現代皮膚病名有足濟款。伊講真濟皮膚科醫師攏認定「蛇 = 帶狀疱疹」，但是其實「帶狀疱疹」只是「蛇个一種」，「蛇」毋是孤一種皮膚病，凡若病灶呈現線狀、條狀分佈个，民間攏叫做「蛇」。</p>
<p>邱偉欣老師賜教：『若用西方醫學對病症&ecirc;分類來看，「蜂岫癰」無法度對著一種病症。『「蜂岫癰」，意思是癰仔生佮葉葉是』，這種講法khah成是受着病毒感染，mā有可能是皮膚癌，iah有可能是一寡自體免疫疾病，造成皮膚g&acirc;u發炎，破皮，生粒仔。 「蛇」是水珠病毒bih tī神經節內底，趁l&aacute;n人傷thi&aacute;m抑是其他原因造成免疫力降低&ecirc;時，病毒就koh活過來，沿神經&ecirc;走向生出「蛇」，所以ē有面蛇，手蛇，纏身蛇。』</p>
<p>杜建坊先生另外寫一篇〈<a href="http://blog.xuite.net/getting.rich/hopefully/61783197" target="_blank">蜂岫癰〈phang-siū-ing〉敢是「蜂窩性組織炎」？</a>〉</p>

