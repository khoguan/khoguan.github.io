---
layout: post
title: 白話字聖經个語法
date: 2012-05-15 19:52:05 +0800
author: 潘科元
categories: [文獻, 白話字聖經]
---

<p>巴克禮牧師白話字聖經（1916新約）个語法，不止簡捷[k&aacute;n-tsia̍t]。舉一个印象深个例：「In l&oacute;ng k&oacute;ng, T&egrave;ng i si̍p-jī-k&egrave;」（怹攏講，釘伊十字架）（馬太27:22）</p>
<p>KJV 是："They all say unto him, Let him be crucified."</p>
<p>和合本是：「他們都說：把他釘十字架。」</p>
<p>白話字版上少字！後--來高陳白話字紅皮聖經（1972），就變卡倚咱即馬个語感：「kā i t&egrave;ng si̍p-jī-k&egrave;」（共伊釘十字架）。</p>
<p>汝看按呢咁毋是佮和合本个華文語法掠齊？</p>
<p>針對即个例，我無把握巴牧師版究竟有合當時个廈門話語法--無。總--是，現代台語有一个大問題，毋知有幾儂智覺來對重[tu&igrave;-tiōng]？－－愈來愈囉黐[lo-thi]。棄捒家治本來卡捷[tsia̍t]个講法，改學華語卡煩个講法；煞閣保留家治本來比華語卡長个講法。咱通參考台文友志所寫來印證，怹佇網路發表台文，若有好意附完整華譯个，差不多逐篇攏是台文比華譯卡長。</p>
<p>附記：有朋友唸我頂面即篇短文，愛我共伊聽看佗位有問題。我个答覆包括以下个說明：</p>
<p>「幾儂」个「儂」、「愈來愈&hellip;」个「來」攏唸本調卡好。</p>
<p>其實，咧讀台語古文也好，咧朗讀台語白話文也好，我認為攏無應該照日常生活口語个變調規則按呢，絕大部份个字攏唸變調。有真濟時陣唸本調顛倒卡自然、嘛卡好理解吸收。一寡台語文老師傷過頭強調愛照日常對話个變調規則，究真是怹研究了無透，台語个複雜、多層次，毋是怹所想个遐爾簡單，掠一寡「普遍个現象」整理出規則，就欲掠即種規則來蓋[k&agrave;i]倒一切情形。</p>
<p>可比「台文友志」个「文」，「完整華譯」个「整」，若我來唸，嘛攏會唸本調。按呢汝唸著會卡輕鬆，別儂嘛聽卡有。</p>

