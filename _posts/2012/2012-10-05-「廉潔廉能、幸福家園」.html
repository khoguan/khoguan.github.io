---
layout: post
title: 「廉潔廉能、幸福家園」
date: 2012-10-05 16:32:54 +0800
author: 潘科元
categories: [四句連（四句聯）]
tags: [四句連]
---

<p>做官若是無清廉 Ts&ograve;-kuann nā sī b&ocirc; tshing-li&acirc;m<br /> 人民食飯著攪鹽 J&icirc;n-b&icirc;n tsia̍h-pn̄g tio̍h ki&aacute;u i&acirc;m<br /> 做官若是有清廉 Ts&ograve;-kuann nā sī ū tshing-li&acirc;m<br />人民幸福心相黏 J&icirc;n-b&icirc;n hīng-hok sim sio-li&acirc;m</p>
<p>「廉、黏」台語仝音 li&acirc;m。<br />這是對俗語「做官若清廉，食飯著攪鹽」轉化出來个。原俗語是毋相信做官會清廉。</p>
<p>做官毋通想發財 &nbsp;Ts&ograve;-kuann m̄-thang siūnn huat-ts&acirc;i <br />為國盡忠才應該 Uī kok tsīn-tiong tsiah ing-kai <br />全民勤儉相疼愛 Tsu&acirc;n-b&icirc;n kh&icirc;n-khīm sio thi&agrave;nn-&agrave;i 才有幸福好將來 Tsiah ū hīng-hok h&oacute; tsiong-l&acirc;i</p>
<p>上蓋危險水崩山 Siōng-k&agrave;i hu&icirc;-hi&aacute;m tsu&iacute; pang-suann <br />上無天良食錢官 Siōng b&ocirc; thian-li&ocirc;ng tsiah8-ts&icirc;nn-kuann <br />政府無能民畏寒 Ts&igrave;ng-h&uacute; b&ucirc;-l&icirc;ng b&icirc;n u&igrave;-ku&acirc;nn 政府廉能洗溫泉 Ts&igrave;ng-h&uacute; li&acirc;m-l&icirc;ng s&eacute; un-tsu&acirc;nn</p>
<p>即个不廉無能个政府，開一大堆錢來向民眾、學生宣導「廉潔廉能[li&acirc;m-kiat li&acirc;m-l&icirc;ng]、幸福家園」。親像老娼頭印「戒淫經」咧勸世[khu&agrave;n-s&egrave;]。<br />(2012-09-08)&nbsp;</p>

