---
layout: post
title: 姓唸話音、名趁主儂
date: 2012-04-11 10:34:07 +0800
author: 潘科元
categories: [呼音, 台語呼音、腔口(口音)]
---

<p>台語漢字名姓个唸法，大原則是「姓唸話音、名趁主儂」。</p>
<p>總是，真濟時陣，咱無法度知影伊本儂按怎唸台語音，因為可能是古早儂，嘛可能毋是台語儂。像即種情形，咱若感覺迄个儂名應該是「土名 th&oacute;o-mi&acirc;」，著唸白話音，親像「罔腰 B&oacute;ng-io」毋是 B&oacute;ng-iau；「江卻 Kang Khioh」毋是 Kang Khiok。咱若感覺，迄个名是讀冊儂，文雅个名，一般著唸白話音。</p>
<p>老蔣總統，先父攏叫做「蔣介石 Tsi&uacute;nn K&agrave;i-si̍k」，儂名个「石」字，該當像老輩儂[lāu-pu&egrave;-l&acirc;ng]按呢唸文言音才妥當，除非伊本來就是用白話名，可比出世就叫伊「石頭--个」，報戶口是「蔣石頭」，才唸做 Tsi&uacute;nn Tsio̍h-th&acirc;u。</p>
<p>（「毛澤東」个正確台語音是 M&ocirc;o Ti̍k-tong。）</p>
<p>照以上來看，「葉石濤」「李石樵」遮爾文言个讀冊儂名，攏應該唸文言音。ia̍p Si̍k-t&ocirc;、L&iacute; Si̍k-tsi&acirc;u。</p>
<p>以上是「名」个部份；若是「姓」，若有文白異讀，多數是唸白話音，像「陳 T&acirc;n」「蔡 Tshu&agrave;」「張 Tiunn」「潘 Phuann」「洪 &Acirc;ng」「蔣 Tsi&uacute;nn」攏是白話音；少數字姓唸文言音，像「馬 M&aacute;」「林 L&icirc;m」「孔 Kh&oacute;ng」。</p>
<p>三伯英台內底个「貓仔馬俊 niau-&aacute;-b&eacute;-ts&ugrave;n」，迄个「馬」姓，唸做 b&eacute;，我臆是特例。</p>
<p>文言音無的確卡難，白話音無的確卡簡單；文言音嘛無比白話音卡古老[n&oacute;o]。常用就簡單、罕用就生疏困難。做姓用个「孫 Sng」「翁 Ang」「唐 Tn̂g」本來攏唸白話音，真濟少歲儂，攏改唸文言音「孫 Sun」「翁 Ong」「唐 T&ocirc;ng」（唐美雲家治嘛是按呢唸）。這有濟濟因素所致，包括台語能力退化、予常用个讀冊話影響、感覺文言音卡有水準等等。</p>
<p>像「張復聚」醫師个「聚」，伊攏特別注羅馬字 ch&ucirc;。咱當然尊重伊，綴伊唸。總是，「聚」个漢字並無第五聲个唸法。這愛分開看待。</p>

