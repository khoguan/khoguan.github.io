---
layout: post
title: 台灣諺語「允儂成成，誤儂空行」
date: 2012-05-07 15:20:58 +0800
author: 潘科元
categories: [台灣俗諺]
---

<p>允儂成成，誤儂空行。[&iacute;n--l&acirc;ng tsi&acirc;nn-tsi&acirc;nn, gōo l&acirc;ng khang-ki&acirc;nn]</p>
<p>「允」看腔口，有唸 &iacute;n，有唸 &uacute;n。第一个「儂」唸輕聲，第二个「儂」照一般變調。「成」--字愛唸白話音tsi&acirc;nn，親像「成千箍[tsi&acirc;nn tshing khoo]」个「成」；「行」嘛是愛唸白話音ki&acirc;nn，就是「行路[ki&acirc;nn-lōo]」个「行」。</p>
<p>即句个意思是，先答應儂，講無問題，約束定著（成成[tsi&acirc;nn-tsi&acirc;nn]），但是到時煞無影無跡[tsiah]，害儂白行一逝[tsuā]。</p>
<p>Nikon 个新鏡頭真搶市，幾年前，我去台中一間相機店，問講咁有 18-200mm VR 現貨，頭家娘應[&igrave;n]講有。我真歡喜，叫伊替我留咧，我傱[ts&ocirc;ng]轉去提相機機身、領錢，隨閣過去伊店裡。無疑悟伊迄陣才開始敲[kh&agrave;]電話問同業，欲共怹召貨[ti&agrave;u-hu&egrave;]，結局根本召無。即款个，就是允儂成成，誤儂空行，無信用个漚[&agrave;u]生理儂。</p>

