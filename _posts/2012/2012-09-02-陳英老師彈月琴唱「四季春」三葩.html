---
layout: post
title: 陳英老師彈月琴唱「四季春」三葩
date: 2012-09-02 14:22:15 +0800
author: 潘科元
categories: [唸歌, 恆春民謠]
---

<p><iframe width="640" height="360" src="http://www.youtube.com/embed/PrlzIKmMq6A" frameborder="0" allowfullscreen=""></iframe></p>
<p>正宗恆春民謠「四季春」三葩，陳英老師月琴彈唱。<br />我佮錄影者李大姐合作，製作漢字、台羅對照字幕，請欣賞。</p>
<p>【第一葩】<br /> tshi&uacute; gia̍h gue̍h-kh&icirc;m-&aacute; m̄ tsai im<br /> 手攑月琴仔毋知音<br /> khe-tsu&iacute; b&ocirc; li&acirc;u m̄ tsai tshim<br /> 溪水無蹽毋知深<br /> ko-hiann li&acirc;u tshim sī ni&ucirc; li&acirc;u tshi&aacute;n<br /> 哥兄蹽深(是)娘蹽淺<br /> l&acirc;u bueh si&oacute;-ni&ucirc;-&aacute; thu&acirc;n hiunn-ian<br /> 留欲小娘仔傳香煙</p>
<p>【第二葩】<br /> tshi&uacute; gia̍h gue̍h-kh&icirc;m-&aacute; &aacute;nn sim kuann<br /> 手攑月琴仔&aacute;nn心肝<br /> tu&acirc;nn-tshut-tu&acirc;nn-ji̍p nn̄g-ti&acirc;u su&agrave;nn<br /> 彈出彈入兩條線<br /> ko-hiann mn̄g ni&ucirc;-&aacute; &agrave;n-tsu&aacute;nn tu&acirc;nn<br /> 哥兄問娘仔按怎彈<br /> t&ograve;-tshi&uacute; ts&ograve;-im tsi&agrave;nn-tshi&uacute;tu&acirc;nn<br /> 倒手做音正手彈</p>
<p>【第三葩】<br /> tshi&uacute; gia̍h gue̍h-kh&icirc;m-&aacute; tsa̍p-jī hui<br /> 手攑月琴仔十二楎（品相）<br /> nn̄g-ki k&aacute;-ts&iacute;-&aacute; s&icirc;ng k&oacute;o thu&icirc;<br /> 兩支絞子仔（琴軫）成鼓槌<br /> si&oacute;-ni&ucirc;-&aacute; ū kun-&aacute; thang khu&agrave;-luī<br /> 小娘仔有君仔通掛累<br /> h&oacute;-h&icirc; h&oacute;-bah tsia̍h buē pu&icirc;<br /> 好魚好肉食袂肥</p>
<p>說明：<br />一、台灣四句連相褒民謠，典型个表現手路是先講起身邊个花木、景物，紲落去才來「興」起情感（詩經「賦比興」个「興」）。因為恆春民謠真捷配月琴，就出現用月琴來起興个歌詞，真心適！嘛予咱學著月琴个一寡部件名稱。</p>
<p>二、「&aacute;nn心肝」个 "&aacute;nn" 值得咱抾起來用，意思像華語「緊緊地摟著」，本字可能佮「攬」同源，上捷用佇「&aacute;nn囡仔予伊睏、&aacute;nn囡仔食奶」。注意「&aacute;nn」本調第二聲，變調變第一聲。</p>
<p>三、錄影者佮演唱者个互動足親切、足感心^^</p>
<p>四、民謠曲詩原作者僫稽考。隨儂變通發揮，嘛有儂唱講：</p>
<p style="padding-left: 30px;">「手攑月琴&aacute;nn心肝，一手做音一手彈，若有哥兄來做伴，小妹知攑毋知彈。」</p>
<p style="padding-left: 30px;">「手攑月琴毋知音，民謠無唱毋知深，推動民謠著要緊，毋通用喙無用心。」</p>
<p>「&aacute;nn心肝」有个資料寫「押心肝」，也有寫「倚心肝」，聽實際所唱，就知影攏走爭去矣。</p>

