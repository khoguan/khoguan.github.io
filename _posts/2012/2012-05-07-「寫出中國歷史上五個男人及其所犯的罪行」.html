---
layout: post
title: 「寫出中國歷史上五個男人及其所犯的罪行」
date: 2012-05-07 15:41:53 +0800
author: 潘科元
categories: [生活台文, 陷眠]
---

<p>我咧眠夢个時，出現个語言大部份是台語。若是轉去中學時代，往往是華語。</p>
<p>早起精神進前，出現佇國中教室內咧小考。阮導--个，英語也教、歷史、地理也教。伊一儂分一張用手剺[l&igrave;]个紙li&acirc;u仔，考一條簡答題。我分著个迄張紙，剺甲歪膏揤斜[uai-ko-tshi̍h-tshua̍h]，真歹寫字。我共老師講，咁會凍liah家治个白報紙來用，伊講好。</p>
<p>老師佇台頂講題目：「寫出中國歷史上五個男人及其所犯的罪行」。我一本計算紙一直掀，煞揣無一張兩面攏空白--个thang用，足緊張。雄雄聽著老師喝講時間到，才趕緊凊彩提來寫。我寫兩逝[tsuā]：</p>
<p>　武松殺嫂<br />　李世民殺兄弟</p>
<p>就醒矣。</p>

