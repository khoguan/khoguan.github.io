---
layout: post
title: 台語「運動」个意思
date: 2012-01-13 15:31:25 +0800
author: 潘科元
categories: [語詞, 台語語詞探討]
---

<p>「運動」佇台語至少有兩種意思，一種佮華語仝款，指體育運動；一種是指「競選[kīng-su&aacute;n]、助選」。</p>
<p>「運動員」嘛是兩種意思，其中一種是「助選員 tsōo-su&aacute;n-u&acirc;n」。親像最近接著真濟電話來鼓舞講愛，愛頓[tǹg]予某儂，有个是用電話錄音个，無誠意；有个是運動員敲[kh&agrave;]來个，卡親切。</p>
<p>台灣俗語「第一戇，&hellip;；第二戇，&hellip;」版本真濟。</p>
<p>一種是「第一戇，選舉運動；第二戇，撞球相撞；第三戇，食薰歕風」。</p>
<p>閣一種是「第一戇，替儂選舉做運動；第二戇，種甘蔗予會社磅」。</p>
<p>若干焦「選舉運動」，「運動」个意思卡無明顯；若講「替儂選舉做運動」，按呢「運動」个意思就卡明瞭－－「選舉運動」無一定是家治出來選，替儂助選嘛包括在內。有儂會笑講，替儂助選个，比家治出來選个閣卡戇！</p>
<p>「運動」閣一个意思，是卡具體个「運行」，親像「氣血運動 kh&igrave;-hiat ūn-tōng」。</p>

