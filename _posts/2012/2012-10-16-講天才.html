---
layout: post
title: 講天才
date: 2012-10-16 11:23:07 +0800
author: 潘科元
categories: [四句連（四句聯）]
---

<p>出世做儂三不便 Tshut-s&igrave; ts&ograve;-l&acirc;ng sam-put-piān <br />天才是儂毋是仙 Thian-ts&acirc;i sī l&acirc;ng m̄ sī sian <br />看儂天才免欣羨 Khu&agrave;nn l&acirc;ng thian-ts&acirc;i bi&aacute;n him-siān <br />隨儂發揮順自然 Su&icirc;-l&acirc;ng huat-hui sūn tsū-ji&acirc;n</p>
<p>第一句是理路(logic)个大前提：出世來做儂，攏會有身體、心理各方面个限制、艱苦。</p>
<p>第二句是小前提：天才嘛是儂。</p>
<p>小結論無寫出來，但是已經真明白：天才嘛有伊个限制佮艱苦。</p>
<p>第三句是消極來勸儂：既然按呢，咱毋免欣羨天才光彩个迄一面。</p>
<p>第四句是積極來勸儂：咱應該就家治个本性、天賦去發揮，活了充實、快樂、對儂有體貼心，順其自然來行完咱即世儂。</p>
<p>(Facebook <time>2012-09-30</time>)</p>

