---
layout: post
title: 台語白話字聖經（教會羅馬字聖經）个版本
date: 2012-05-15 20:18:02 +0800
author: 潘科元
categories: [文獻, 白話字聖經]
---

<p>〈白話字聖經的由來〉，請看 <a href="http://www.biblesociety-tw.org/bmag/bmag19/Amoy%20Romanized%20Bible.htm" target="_blank" title="白話字聖經的由來">http://www.biblesociety-tw.org/bmag/bmag19/Amoy%20Romanized%20Bible.htm</a></p>
<p>重要項目：</p>
<ol>
<li>1852年，廈門印行白話字《Iok-hān Hok-im》（約翰福音）。</li>
<li>1873年，英國宣教士馬雅各醫師（Dr. James Laidlaw Maxwell, 1836-1921）監印，第一本白話字新約全書《L&aacute;n &ecirc; Ki&ugrave;-ts&uacute; I&acirc;-so͘ Ki-tok &ecirc; Sin-iok Tso&acirc;n-su》。</li>
<li>1884年，英國聖經公會出版，第一本白話字舊約全書《Kū-iok &ecirc; S&egrave;ng-keng》。</li>
<li>1916年，巴克禮牧師（Rev. Thomas Barclay, 1849-1935）主譯出版，第二本白話字新約全書《L&aacute;n &ecirc; Ki&ugrave;-ts&uacute; I&acirc;-so͘ Ki-tok &ecirc; Sin-iok Tso&acirc;n-su》。</li>
<li>1933年，巴克禮牧師主譯出版，第二本白話字舊約全書《Kū-iok &ecirc; S&egrave;ng-keng》。以上採用廈門腔。</li>
<li>1972年，高積煥先生、陳邦鎮先生等天主教佮基督教學者翻譯，台中瑪利諾會出版，第三本白話字新約全書，叫做「高陳台灣白話聖經譯本」（The Ko-T&acirc;n Colloquial Taiwanese Version），簡稱做KTV。俗稱「紅皮聖經」。採用台中偏漳腔，其實這上接近台灣優勢腔。</li>
<li>2008年，台灣聖經公會出版，第四本《現代台語新約聖經譯本》。採用台北腔，佮廈門腔韻母系統差不多，但是無 tsī-tsuī 即種台灣無咧講个詞。閣有濟濟語詞、種種語法攏改矣。</li>
<li>附記：巴牧師个白話字舊約全書，恐驚會變做人類史上最後一phō閩台語白話字舊約。</li>
</ol>
<p><a href="http://bible.fhl.net/ob/ro.php?book=54&amp;procb=3" target="_blank">http://bible.fhl.net/ob/ro.php?book=54&amp;procb=3</a><br />頂面即份白話字舊約佮新約聖經原件圖檔，舊約（1927）个部份，比巴克禮牧師版（1933）閣卡古，話句卡簡捷[k&aacute;n-tsia̍t]，但是語法佮語詞顛倒予咱感覺卡自然，我咧臆，這就是1884年迄个版本一直閣重印个；抑新約（1930）內容應該就是巴牧師1916年迄版一直重印个，伊个字法（拼寫法）有一點通予咱注意，伊有用 ts 聲母，佇 u / o / a 个頭前。我手裡 1990 年重印个巴牧師版，將所有个 ts 聲母，攏用 ch 取代，毋知對佗一年開始改个？</p>
<p>是按怎咱閣看會著个1927版舊約，比後來个巴牧師1933版顛倒卡合咱即馬个台語語感？這是一个足值得白話字聖經學者探討个問題。</p>
<p><a href="http://bible.fhl.net/" target="_blank">信望愛網站</a>會凍查詢巴克禮牧師版个白話字聖經。但是毋知網路佗位有原文件圖檔？我手裡有冊，是二十年前佇台北教會公報社買个。迄陣我閣足幼齒，但是店員看我欲買即本冊，問我咁是牧師。可能就怹个經驗來看，會曉讀，閣願意買白話字聖經个基督徒，只賰少數个神職人員。</p>

