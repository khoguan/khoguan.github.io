---
layout: post
title: 人生如夢
date: 2012-01-13 14:24:16 +0800
author: 潘科元
categories: [生活台文, 活咧]
---

<p>有儂講，人生親像一場夢。若在我想，人生毋是一場夢，是重重疊疊[t&icirc;ng-t&icirc;ng tha̍h-tha̍h]，一重包一重个夢。</p>
<p>咧陷眠个時，真討厭迄个夢境，想講已經精神過來矣，但是後來才發現，㨰踜[k&ugrave;n-l&igrave;ng]規晡，只是閣進入另外一个夢境內底，有時經過幾落重，最後才清醒。</p>
<p>但是，目睭前咧扑電腦寫批个我，咁正實[tsiann-si̍t]醒矣？抑是猶原閣佇某一个夢中咧？</p>
<p>即个問題，目前我無解答。毋過，照我个經驗，心不隨境來轉，有幫助。佇惡夢當中，若知影通[thang]瞌目[kheh-ba̍k]，勿看、免管，專心唸佛，即時就會凍脫離迄个夢境。</p>
<p>這無限定啥乜宗教，按照個人个信仰去做就好。</p>

