---
layout: post
title: 教育部台語漢字毋是聖旨
date: 2012-10-05 17:30:17 +0800
author: 潘科元
categories: [漢字, 教育部台語推薦用字]
---

<p>教育部个台語用字，是通做咱个重要參考，見若袂曉得佗一个台語音按怎寫漢字，照伊个來寫是好，總是，毋通掠伊做聖旨，認定別款寫法攏毋著。</p>
<p>咱愛漸漸培養出分辨力佮評判力，知影伊即字按呢寫，到底是&hellip;&hellip;</p>
<ol>
<li>本字，像「烏」、「下晝」、「月娘」、「家婆」、「予 hōo」。</li>
<li>文獻慣用字，就是自古流傳个台語俗字，像「囝」、「𨑨迌」，變成「準正字」个地位。</li>
<li>借音字，像「阮」「食甲足飽」个「甲」。</li>
<li>借義字（就是訓用字），像「i&aacute;未」寫「猶未」、「to̍h是」寫「就是」、「k&agrave;u位」寫「到位」。</li>
</ol>
<p>會曉按呢分別，才有法度大概來判斷各種寫法个合理性。</p>
<p>欲培養即種能力，雖然無簡單，愛有相當个歷史音韻學、文字訓詁學个基礎，但是，咱至少會使得先讀教育部公佈个一寡資料，親像：</p>
<p>大原則： <br />台灣閩南語漢字之選用原則（<a href="http://www.edu.tw/files/site_content/m0001/guantsik_960523.pdf" target="_blank" title="台灣閩南語漢字之選用原則">http://www.edu.tw/files/site_content/m0001/guantsik_960523.pdf</a>）</p>
<p>個別漢字選用个理由： <br />「台灣閩南語按呢寫」用字解析（<a href="http://twblg.dict.edu.tw/holodict_new/download_5.jsp" title="「台灣閩南語按呢寫」用字解析" target="_blank">http://twblg.dict.edu.tw/holodict_new/download_5.jsp</a>）</p>
<p>(2012-09-24 facebook)</p>

