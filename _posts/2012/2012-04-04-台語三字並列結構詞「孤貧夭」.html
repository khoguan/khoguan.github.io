---
layout: post
title: 台語三字並列結構詞「孤貧夭」
date: 2012-04-04 18:38:04 +0800
author: 潘科元
categories: [語詞, 台語語詞探討]
---

<p>古早，若想欲跟[kin]符仔仙、鳳陽婆[H&ocirc;ng-i&ocirc;ng-p&ocirc;]、番婆鬼[huan-p&ocirc;-ku&iacute;]即款儂學法術，師傅[sai-hū]會叫汝咒重誓[tsi&ugrave;-tāng-tsuā]，意思是講為著欲愛得著「超能力」，願意犧牲一項物件做代價。咱人生有三項大不幸：孤獨、散赤、早死，汝著愛承受其中一項，師傅才肯教汝。</p>
<p>這叫做「孤貧夭，著領一字」[koo-p&icirc;n-i&aacute;u，tio̍h ni&aacute; tsi̍t-jī]。</p>
<p>毋是發一个喙口願[tshu&igrave;-kh&aacute;u-guān]就準煞，愛閣做一寡親像儀式个動作，可比講叫汝添一碗白飯，規碗摒[pi&agrave;nn]落去屎礐仔底。按呢無惜五穀，的確會遭受天譴[thian-khi&agrave;n]（儂講會予雷公摃死），用即種行為來證明汝甘願夭壽嘛欲求法个決心。</p>
<p>即種風俗，背後有足深个意義，通予咱探討。</p>
<p>註：鳳陽婆，敢[k&aacute;nn]是對唐山[Tn̂g-suann]安徽[An-hui]鳳陽來个witch。番婆鬼，是埔里一帶，咧稱呼原住民个witch。傳統戲劇，卡捷提起鳳陽婆，怹會曉可怕个鳳陽法。</p>

