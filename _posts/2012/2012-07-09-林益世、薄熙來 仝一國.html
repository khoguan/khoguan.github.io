---
layout: post
title: 林益世、薄熙來 仝一國
date: 2012-07-09 23:20:27 +0800
author: 潘科元
categories: [台文講台灣, 時局]
---

<p>共產黨薄熙來[Po̍h Hi-l&acirc;i]、國民黨林益世[L&icirc;m ik-s&egrave;]，一个h&ocirc;ng軟禁；一个關落監[kuainn lo̍h kann]。一方面怹攏仝款是腐敗政黨內部權力鬥爭个失敗者；一方面怹兩个，腐敗个程度也有拼[pinn/penn]。</p>
<p>怹最後予儂kho̍k--起來進前，攏閣足囂俳[hiau-pai]，佇媒體鏡頭前滿面春風。</p>
<p>薄熙來包飼女明星所開个幾若億人民幣對伊來講，只是零星仔[l&acirc;n-san-&aacute;]爾爾[niā-niā]。</p>
<p>林益世共陳啟祥敲油[kh&agrave;-i&ucirc;]个6300萬，只是伊舞政治所食个肉幼仔爾爾。遐个錢 兩年前 老早就紮出國「洗」去矣。壓霸个林益世敢叫無聽話个海關課長過來罰徛，伊毋敢紮美金出去？現此時檢方扣押个現金，金額鬥袂起來，應該攏是伊閣對別位歪哥來个。</p>
<p>------</p>
<p>陳啟祥尻脊後若無靠山，伊敢去抓[ji&agrave;u]林益世？咁講伊以後無愛閣做公營事業个生理矣？</p>
<p>林益世食錢案，緊縒慢[k&iacute;n-tsua̍h-bān]會露現出「吳朱鬥爭，搶做總統」个內情。</p>

