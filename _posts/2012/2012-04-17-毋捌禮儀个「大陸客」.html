---
layout: post
title: 毋捌禮儀个「大陸客」
date: 2012-04-17 12:34:42 +0800
author: 潘科元
categories: [台文講台灣, 時局]
---

<p>四月十三烏色禮拜五，嘛是舊曆三月二三媽祖生。迄工暗時，台灣本土文化書局台文分享會欲煞鼓个時，三箍大武儂傱[ts&ocirc;ng]入來，一个講欲買有台灣特色个紙牌仔。怹身軀攏有臭薰羶[tsh&agrave;u-hun-hi&agrave;n]，有一个，頂面衫 lik--起來，獻出大腹肚桶，無偌久，衫愈 lik 愈峘，連奶仔嘛予伊出來看儂。怹講中國腔个北仔話，有一个閩南語真p&ecirc;nn-pāng，敢[k&aacute;nn]是廈門个？</p>
<p>我請簡先生、林老師留落來，共冊店余小姐助膽、鬥顧，我送曾小姐先走。</p>
<p>台灣个大街小巷，會puh出遮濟虎熊豹彪[h&oacute;o-h&icirc;m p&agrave;-piu]，無規無矩無教養个儂，咁毋是迄个好頭媠面个馬先生，喙笑目笑開大門去迎接入來个？</p>
<p>馬先生个fans啊，請恁毋通驚惶[kiann-hi&acirc;nn]，著愛佮馬區長仝款，歡歡喜喜來款待平平攏是炎黃子孫个大陸同胞哦！</p>
<p>我從來毋捌親像最近幾個月按呢，遐爾煩惱台灣个運命。目睭金金看台灣予即種儂吞食去，做即種儂个奴才。</p>
<p>因為知影煩惱受氣會損身體，氣死驗無傷，只好激[kik]予麻痺麻痺，無愛看、無愛想，但是按呢又閣有罪惡感，凡勢會變做陰症[im-ts&igrave;ng]（類似憂鬱症[iu-ut-ts&igrave;ng]）。</p>
<p>我最近已經無啥氣力，閣綴冊店个朋友去看台中古厝按怎予高級土匪損斷[sńg-tn̄g]、草踏[tsh&aacute;u-ta̍h]。</p>
<p>註：標題寫「大陸客」特別加引號，是學台灣媒體佮統派政治仔个講法。地球毋是干焦中國大陸才是大陸，中國客就是中國客，請勿[m&agrave;i]閣叫怹「大陸客、陸客」！儂美洲大陸、歐洲大陸、澳洲大陸來个觀光客，咁會按呢？</p>

