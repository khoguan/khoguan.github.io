---
layout: post
title: 台語「食素、食菜」
date: 2012-04-04 18:56:56 +0800
author: 潘科元
categories: [語詞, 台語語詞探討]
---

<p>台語本來無講「食素 tsia̍h-s&ograve;o」，攏講「食菜 tsia̍h-tsh&agrave;i」。不而過，「食菜」个「菜」有時指米飯主食以外个任何料理，包括肉類，所以意思卡無遐明朗[b&icirc;ng-l&aacute;ng]，愛看頂下句个話意來決定。</p>
<p>若是講「食清菜 tsia̍h-tshing-tsh&agrave;i」，就是強調清修个食素。古早台灣罕得有「正統」个佛教，「食菜儂」多數攏佇「菜堂 tsh&agrave;i-tn̂g」（華語「齋堂），怹有留頭毛，叫做「在家修 tsāi-ka-siu」，怹往往有家眷[ko&agrave;n]、有頭路，但是嘛有儂一世儂無嫁娶。</p>
<p>現代儂食菜个動機，佮古早儂無啥仝囉。像阮是食清心素、護生素、兼環保素，毋是為著宗教信仰[s&igrave;n-gi&oacute;ng]，免下願[hē-guān]、清口[tshing-kh&aacute;u]有个無个儀式，免佮神佛「講價」^^，當做一種生活方式咧過日就好。</p>
<p>儂若問阮按怎欲食素，嘛通按呢應：<br /> 阮是食歡喜素，歡喜佮眾生結善緣，無歡喜結惡緣。<br /> 這佮有信佛教、無信佛教，無啥關係。</p>
<p>一寡俗語：</p>
<p>「藥著是菜」[io̍h tio̍h sī tsh&agrave;i] 即个「菜」是「素食」个意思。漢醫有真濟藥材，往往著殺生來取。為欲治病，有个食菜儂，姑不將嘛會聽醫生苦勸「藥著是菜」，來食即種藥方。總是，嘛有儂堅持毋食，設法揣藥草代替。當今个化學西藥，就愈僫得判斷[phu&agrave;nn-tu&agrave;n]到底是按怎做出來个，即句「藥著是菜」猶原合用。</p>
<p>「食無三把蕹菜，就想欲上西天。」[Tsia̍h b&ocirc; sann-p&eacute; &igrave;ng-tsh&agrave;i, tsiū siūnn beh tsiūnn se-thian.] 是咧恥笑儂努力、付出了傷少，就咧數想[si&agrave;u-siūnn]天大个成果。</p>
<p>「食菜、食菜，肚臍為界」[Tsia̍h-tsh&agrave;i, tsia̍h-tsh&agrave;i, tōo-ts&acirc;i u&icirc;-k&agrave;i]。笑儂食菜食無清，貪淫好色[tham-&icirc;m h&ograve;nn-sik]。</p>
<p>「食菜無食臊，食狗肉燖米糕」[Tsia̍h-tsh&agrave;i b&ocirc; tsia̍h-tsho, tsia̍h k&aacute;u-bah tīm b&iacute;-ko.]。唸鬥句个孽詰話[gia̍t-khiat-uē]，但是嘛會用得提來剾洗偽善[guī-siān]者。</p>
<p>「菜蟲食菜，菜跤死」。即个「菜」佮素食無關係啦。總是，即句話是真高明个人生哲學[thiat-ha̍k]。</p>
<p>布袋戲个四連白[s&igrave;-li&acirc;n-pe̍h]：</p>
<p>其一，輕鬆白話：</p>
<p>出家食菜修道行 [tshut-ke tsia̍h-tsh&agrave;i siu tō-hīng]<br />毋通未食心著壟 [m̄-thang buē tsia̍h sim to̍h l&icirc;ng]<br />數想儂个媠查某 [si&agrave;u-siūnn l&acirc;ng &ecirc; su&iacute; tsa-b&oacute;o]<br />萬世汝嘛袂超生 [bān-s&egrave; l&iacute; mā bē tshiau-sing]</p>
<p>其二，古典文言：</p>
<p>濟度慈悲大 [ts&egrave;-tōo ts&ucirc;-pi tāi]<br />雲游歲月深 [h&ucirc;n-i&ucirc; su&egrave;-gua̍t tshim]<br />胸中無別事 [hiong-tiong b&ucirc; pia̍t-sū]<br />一片淡然心 [it-phi&agrave;n tām-ji&acirc;n sim]&nbsp;</p>

