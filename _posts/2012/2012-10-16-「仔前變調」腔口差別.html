---
layout: post
title: 「仔前變調」腔口差別
date: 2012-10-16 11:26:28 +0800
author: 潘科元
categories: [呼音, 台語聲調探討]
---

<p>「〇仔[&aacute;]」是台語真四常个構詞。「仔」頭前个「〇」--字，聲調有進一步个變化。就台灣通行腔來講，「〇」袂使變做高降調抑是低調。比較「鋸柴」个「鋸」是變高降調無錯，但是「鋸仔」个「鋸」是變高平調；閣像「社頭」个「社」是變低調，但是「社仔」个「社」愛變中平調。</p>
<p>但是這有腔口差別，比較：</p>
<p>一、一部份个海口泉腔：狗仔[k&aacute;u-&aacute;]（狗 變高調）、勾仔[kau-&aacute;]（勾 變中調）、猴仔[k&acirc;u-&aacute;]（猴 變低調！），三種攏無仝音。</p>
<p>二、優勢腔：狗仔[k&aacute;u-&aacute;]（狗 變高調）、勾仔[kau-&aacute;]（勾 變中調）、猴仔[k&acirc;u-&aacute;]（猴 變中調），所以「勾仔、猴仔」即兩个詞變仝音。</p>
<p>三、高雄大社腔：狗仔[k&aacute;u-&aacute;]（狗 變中調）、勾仔[kau-&aacute;]（勾 變中調）、猴仔[k&acirc;u-&aacute;]（猴 變中調），三个詞全部變中調，講出來攏仝款！這就是豬哥亮个腔，伊講「桌仔」，咱會聽做「刀仔」。 其他閣有足濟腔口變化。</p>
<p>請注意：「仔前變調」佮「輕聲个 "--&aacute;」無仝款。像「阿吉仔 A-kiat-&aacute;」，若毋是表現親密，就是一種輕視个叫法，這是「仔前變調」；但是講「阿吉--仔 A-kiat--&aacute;」只是普通个儂名詞尾。閣一種「阿吉啊！緊來啦！」即種感嘆詞「啊」，拖長音，閣無仝。</p>
<p>(Facebook <time>2012-10-01</time>)</p>

