---
layout: post
title: 後來 vs. 後--來；總是 vs. 總--是
date: 2012-05-15 19:49:28 +0800
author: 潘科元
categories: [語詞, 台語語詞探討]
---

<p>過去个文獻，「後來」「總是」攏無標輕聲，但是咱現代台灣儂普遍攏有輕聲。我認為會用得按呢來分別伊个用法：</p>
<p>一、後來、後--來</p>
<p>1. 「後來」，將來个意思。例：「就準講台語會亡，咱嘛著好好仔記錄台語，通予後來个儂知影這是一个偌爾仔寶貴个文化。」</p>
<p>2. 「後--來」，相對於一个卡頭前个時間點，咧講迄个時間點以後所發生个代誌。例：「巴牧師先出版白話字新約，後--來，才出版舊約。」</p>
<p>二、總是、總--是</p>
<p>1. 「總是」，總講一句、一切攏是。例：「總是汝家治做得來个，莫得[bo̍h-tit]怪[ku&egrave;]--儂。」</p>
<p>2.「總--是」，語氣轉折詞，有時單純表示「但是」；有時是佇考慮各種可能互相矛盾个情形了後，做一个小結論。</p>
<p>例：「即項媠是媠，總--是，卡無擋[t&ograve;ng]。」<br /> 例：「阿君卡巧，阿華卡媠，總--是，我上欣賞阿芳个溫純。」</p>

