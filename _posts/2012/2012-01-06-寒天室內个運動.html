---
layout: post
title: 寒天室內个運動
date: 2012-01-06 13:54:04 +0800
author: 潘科元
categories: [生活台文, 活咧]
---

<p>寒流來，閣落雨透暝日。覕[bih]佇厝內，袂凍出外運動，閣包甲一粒哪肉粽。我學日本婆仔，佇室內，小碎步、tship-tship-&aacute; 半行走[ki&acirc;nn-ts&aacute;u]、尻川頭閣搖咧搖咧、肩頭雙手幌[h&agrave;inn]咧幌咧，佇有限个空間來回走[ts&aacute;u]--幾逝[tsuā]。真緊血氣就會流到跤蹠底[kha-tsiah-t&eacute;]，規身軀就會卡燒烙[sio-lō]、儂才會清彩、有元氣。</p>
<p>一寡要點：</p>
<p>○ 出跤步个時，是先用跤後蹬[tinn/tenn]去接觸地面，才移動重心，徙到跤尖， 按呢親像是將地面當做麵槌[mī-thu&icirc;]來按摩跤底。</p>
<p>○ 跤頭趺愛小可拗曲[&aacute;u-khiau]，予身軀淡薄仔降低，行走个時，予身軀頂下 s&igrave;m咧 s&igrave;m咧， 但是頂身（腰部以上）愛保持正直，毋通&agrave;nn進前，才袂予跤頭趺負擔傷大。</p>
<p>○ 行走个時，用腰做主，小可仔踅振動[se̍h t&iacute;n-tāng]，去帶動肩、手、尻川頭个動作。</p>
<p>○ 勻勻仔做，放輕鬆，毋通勉強。</p>

