---
layout: post
title: 恆春 陳英阿媽 月琴彈唱 平埔調 四葩
date: 2012-05-07 15:25:06 +0800
author: 潘科元
categories: [唸歌, 恆春民謠]
---

<p><iframe width="560" height="315" src="http://www.youtube.com/embed/G9codCTchSU" frameborder="0" allowfullscreen="allowfullscreen"></iframe></p>
<p>正宗恆春月琴民謠 陳英阿媽 平埔調 四葩<br />這就是出名个台語流行歌「台東調」、「鮮蚵仔嫂」源頭个曲調，請家治比較怹个唱法佮歌詞</p>
<p>古早个儂(啊)上困苦 [k&oacute;o-ts&aacute; &ecirc; l&acirc;ng siōng kh&ugrave;n-kh&oacute;o]<br /> 翁某來移居(啊喂)過東部 [ang-b&oacute;o l&acirc;i &icirc;-ki ku&egrave; tang-pōo]<br /> 兩儂互相(啊)相照顧 [nn̄g-l&acirc;ng hōo-siong sio tsi&agrave;u-k&ograve;o]<br />望欲後來(啊喂)好前途 [bāng-bueh āu-l&acirc;i h&oacute; tsi&acirc;n-t&ocirc;o]</p>
<p>欲去台東(啊)花蓮港 [bueh kh&igrave; T&acirc;i-tang Hue-li&acirc;n-k&aacute;ng]<br /> 生疏來毋捌(啊喂)半个儂 [tshinn-soo l&acirc;i m̄-bat pu&agrave;nn &ecirc; l&acirc;ng]<br /> 望欲朋友(啊)相疼痛 [bāng-bueh p&icirc;ng-i&uacute; sio thi&agrave;nn-th&agrave;ng]<br />疼痛小娘仔(啊喂)出外儂 [thi&agrave;nn-th&agrave;ng si&oacute;-ni&ucirc;-&aacute; tshut-guā-l&acirc;ng]</p>
<p>欲去台東(啊)食粒飯 [bueh kh&igrave; T&acirc;i-tang tsia̍h lia̍p pn̄g]<br /> 去到即个台東(啊喂)心肝酸 [kh&igrave; k&agrave;u tsit-l&ecirc; T&acirc;i-tang sim-kuann sng]<br /> 小娘仔招君仔(啊)欲回轉 [si&oacute;-ni&ucirc;-&aacute; tsio kun-&aacute; bueh hu&ecirc;-tńg]<br />轉來咱恆春(啊喂)卡久長 [tńg-l&acirc;i l&aacute;n H&icirc;ng-tshun khah k&uacute;-tn̂g]</p>
<p>轉來恆春(啊)無偌遠 [tńg-l&acirc;i H&icirc;ng-tshun b&ocirc; luā hn̄g]<br /> 一粒迄个尖山(啊喂)鎮中央 [tsi̍t-lia̍p hit-l&ecirc; Tsiam-suann t&igrave;n tiong-ng]<br /> 踅欲尖山(啊)來輾轉 [se̍h bueh Tsiam-suann l&acirc;i li&agrave;n-tńg]（註）<br />轉來欲和娘仔(啊喂)睏仝牀 [tńg--l&acirc;i beh hām ni&ucirc;-&aacute; kh&ugrave;n kāng-tshn̂g]</p>
<p>註：原來應該是「想欲尖山踅輾轉」，伊「踅」字先唱出來，後壁「踅輾轉」才換唱做「來輾轉」。</p>
<p>補記(2016-06-27)：前段註記是我無知，掠叫是陳女士一時唱了失誤。恆春民謠時常用著「單字及物動詞 + bueh」个倒裝語法，意思就是「bueh + 動詞」。</p>
<p>感謝恆春李大姐錄影分享。</p>

