---
layout: post
title: 〔左撇子〕台語有分兩種講法
date: 2012-10-21 12:47:40 +0800
author: 潘科元
categories: [語詞, 台語語詞探討]
---

<p>咱个傳統觀念，輕視使用 left hand，叫做「倒手 t&ograve;-tshi&uacute;」，left side 叫做「倒爿、倒手爿」；鼓舞儂使用 right hand，叫做「正手 tsi&agrave;nn-tshi&uacute;」，right side 叫做「正爿、正手爿」。英語文化嘛是，right 有兩種意思，表示講「右=正確」。</p>
<p>「倒手、正手」語源雖然有價值判斷个好䆀分別，但是講久了後，就變做中性个用語。</p>
<p>毋過，若是慣勢用倒手个囡仔，就會予大儂叫做「䆀[b&aacute;i]手仔、䆀手kuainnh、倒手kuainnh」，這就是惡評。</p>
<p>按呢，咱欲按怎自稱家治是慣勢用倒手个儂？咁是講「我是䆀手kuainnh」來自我否定？當然毋是。即陣就講「我是倒手關刀[t&ograve;-tshi&uacute;-kuan-to]」。這嘛會用得講別儂，表示咱無嫌伊用倒手。</p>
<p>台語个死失，有一个現象，就是正常話、好話愈來愈少儂知；賰卡歹聽个留落來。「倒手關刀」已經變做無啥儂知个古早話矣。</p>
<p>咱愛有正確个現代智識，毋通閣強迫倒手關刀个囡仔改用正手，這對怹个成長是足大个傷害！</p>
<p>但是因為人世間有真濟物件，咧設計个時，干焦考慮著正手使用者个慣勢，所以也有需要訓練天生倒手關刀个囡仔，正手个靈活性。</p>
<p>(Facebook <time>2012-10-03</time>)</p>

