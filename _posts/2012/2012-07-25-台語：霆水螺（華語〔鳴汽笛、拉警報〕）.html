---
layout: post
title: 台語：霆水螺（華語〔鳴汽笛、拉警報〕）
date: 2012-07-25 23:40:27 +0800
author: 潘科元
categories: [語詞, 台語語詞探討]
---

<p><img border="0" src="/assets/too/20120725/tsui2-le5.jpg" width="627" height="338" /></p>
<p>圖片是杜謙遜牧師製作个，感謝伊提供我轉貼。圖片中寫「陳水螺」个「陳」是民間慣用个借音字，現時教育部建議寫做「霆」字（字音 t&icirc;ng），唸白話音 t&acirc;n，就是「鳴響」个意思，像「霆雷公 t&acirc;n lu&icirc;-kong」，比華語〔打雷〕加足心適。「霆水螺 t&acirc;n tsu&iacute;-l&ecirc;」就是華語〔鳴汽笛〕，「水螺」就是〔汽笛〕。「汽笛」應該是日本儂創造个詞，華語借去用个。</p>
<p>請注意，「水螺」無限定佇「防空警報器」，迄種警報器台灣佇二次大戰才有，但是台語「水螺」老早就用佇各種交通工具个警示發聲器，無論火車、汽車、火船（輪船）攏有。自動車个 "lap-pah"，以早就叫做「水螺 tsu&iacute;-l&ecirc;、車螺 tshia-l&ecirc;」。「霆水螺」簡單講「霆螺 t&acirc;n-l&ecirc;」，嘛有講「pu-l&ecirc;」，pu（ㄅㄨ）是擬聲[g&iacute;-siann]動詞。</p>
<p>上古早个「螺」就是真正个海螺，像法師作法啦、賣豬肉个咧喝賣啦，攏會「歕螺 p&ucirc;n-l&ecirc;」。咁毋是有一句文言成語「大吹法螺」？</p>
<p>因為功能相當，古早台語儂將本來是天然物个「螺」，應用來稱呼工業化以後个科技設備，這是值得咱現代台灣儂學習个語言智慧。</p>
<p>林良憲先生、林宗範先生來指教講，台灣司功（道士）所歕个，是用牛角（牛母角特別好歕）、抑是羊角做个，叫做「角鼓 kak-k&oacute;o」。相傳是太上李老君所騎个獨角青牛角。</p>
<p>鄭志文先生（恆春兮）指教講：「渦輪增壓器」，台語叫做 l&ecirc;-&aacute;-e-&aacute;，採用「單渦輪增壓器」就是「掛一粒 l&ecirc;-&aacute;-e-&aacute;」，採用「雙渦輪增壓器」就是「掛兩粒 l&ecirc;-&aacute;-e-&aacute;」。</p>

