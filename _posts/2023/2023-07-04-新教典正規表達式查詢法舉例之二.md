---
layout: post
title: 新教典正規表達式查詢法舉例之二
date: 2023-07-04
author: 潘科元
categories: [台語文資訊處理]
tags: [教育部台語辭典]
---

進前有寫一篇〈[新教典正規表達式查詢法舉例](/posts/新教典正規表達式查詢法舉例/)〉，今閣寫一寡較有機會用著的實例，比新教典的說明文件的用例較進階。（搜揣的類型 點選「用臺灣閩南詞查詞目」，彼是預設的選項。）

一、目的：予學生練習台語送氣聲母佮無送氣聲母呼音的差別比較。

做法：咱會使揣四組兩字詞，可比講第一組的兩字攏是 ph 聲母，第二組的兩字攏是 p 聲母，第三組的前字是 ph、後字是 p 聲母，第四組前字 p、後字 ph。咱將教典有收的攏揣出來了後，閣來就會使摘出其中較捷用著、聽著的，予學生練習來感受 p / ph 聲母的無仝。

第一組（ph-　ph-），佇「搜尋」欄輸入：

```
^ph\w+ ph\w+$
```

頂一篇是用 `\S` 表示「非空白的字元」，遮用 `\w` 意思是指 word characters，正規表達式的 word characters 包含字母、數字、佮下底橫線 `_`。雖然 `\S` 包含的範圍比 `\w` 較闊，總是，佇遮的使用情境，最後查著的結果仝款。

揣著 28 筆：

> 擴擴 khok-khok 又唸作 phok-phok  
拍派 phah-phài   
拍歹 phai-pháinn  
拍拍 phah-phik  
…  
…  
{: .prompt-info }

第二組（p-　p-），輸入：

```
^p(?!h)\w+ p(?!h)\w+$
```

揣出 64 筆：

> 擺撥 pái-puah  
拜拜 pài-pài  
拜佛 pài-pu̍t  
牌匾 pâi-pián  
…  
…
{: .prompt-info }

第三組（ph-　p-），輸入：

```
^ph\w+ p(?!h)\w+$
```

揣出 12 筆：

> 拍拚 phah-piànn  
帆布 phâng-pòo  
撇步 phiat-pōo  
漂白 phiò-pe̍h  
…  
…
{: .prompt-info }

第四組（p-　ph-），輸入：

```
^p(?!h)\w+ ph\w+$
```

揣出 16 筆：

> 剝皮 pak-phuê  
綁票 páng-phiò  
放伴 pàng-phuānn  
放屁 pàng-phuì  
…  
…
{: .prompt-info }

二、目的：欲檢驗所謂「台語聲調四變八」的變調規律，也就是欲試驗第八聲變調了後是毋是真正佮第四聲本調的聲調聽起來平懸。（事實是差一坎）

做法：揣出一寡兩字詞來予學生聽看覓、唸看覓，其中第一字是 p/t/k 收尾的第八聲（無愛 h 收尾），第二字是第四聲（啥物韻尾無要緊）。佇「搜尋」欄輸入：

```
^\w+[ptk]8 \w+4$
```

結果查著 58 筆，包括：

> 木蝨 ba̍k-sat  
目色 ba̍k-sik  
墨汁 ba̍k-tsiap  
目的 bo̍k-ti̍k （註：這條的主音讀是兩字攏第八聲，但是伊有又音是前8 後4，新教典的查詢程式會共伊做伙揣出來。）  
…  
…
{: .prompt-info }

三、目得：揣出疊韻詞[tia̍p-ūn-sû]來予學生練習。

1. 可比講咱欲揣兩字攏是 -iat 韻的詞：

    ```
    ^\w*iat[48] \w*iat[48]$
    ```

    揣出 2 筆：

    > 熱烈 jia̍t-lia̍t  
    熱切 jia̍t-tshiat/lia̍t-tshiat
    {: .prompt-info }

2. 可比講欲揣兩字攏是 -ing 韻的詞：

    ```
    ^\w*ing. \w*ing.$
    ```

    揣出 62 筆：

    > 明明 bîng-bîng  
    明星 bîng-tshenn/bîng-tshinn 又唸作 bîng-sing  
    命令 bīng-līng   
    往往 íng-íng  
    榮幸 îng-hīng  
    閒間 îng-king  
    …  
    …
    {: .prompt-info }

---

補充：新教典若是干焦欲揣仝韻單字（像講寫歌詩欲押韻），毋免用甲正規表達式，只要去新教典的「[聲韻調索引](https://sutian.moe.edu.tw/zh-hant/siannuntiau/){:target="_blank"}」遐來點選就會使。
