---
layout: post
title: 2023-07-20學習日記
date: 2023-07-20
author: 潘科元
categories: [日記]
tags: [教育部台語辭典]
---
## 學習台語

### 臺灣閩南語常用詞辭典新版「借詞（外來語）體例」

以下的新體例，已經按算欲實施，總是，目前看著的新教典內容需要時間來更新。

1. 源自日語：借日語漢字詞，改唸漢字的台語音（無管原底日語漢字詞是唸日語音讀抑是訓讀）。
就是借字無借音。例：

    - 【便所 piān-sóo】源自日語「便所（べんじょ）。
    - 【出張 tshut-tiunn】源自日語「出張（しゅっちょう）」。
    - 【萬年筆 bān-liân-pit】源自日語「万年筆（まんねんひつ）」。
    - 【都合 too-ha̍p】源自日語「都合（つごう）」。

2. 借自○語：借某一種外語的語詞，音譯做台語。就是借音無借字。例：

    - 【俗麭 sio̍k-pháng】借自日語「食（しょく）パン」。
    - 【咖哩 ka-lí】借自英語 curry。

說明：

1. 若是「源自」一定是「日語」，若是「借自」就無一定攏是日語。

2. 因為這是針對教典正文有收的外來語詞目的處理方式，
閣再目前教典正文遮的外來語攏有寫漢字。所以就準是音譯的
「借自○語」，猶原有台語的漢字寫法。

3. 以上兩種攏愛明確列出原文的語詞。這點是教典正文的新體例，是後學建議增加的。

4. 原文的語詞若寫著日語漢字詞，新教典所用的字體一律採用當今日文的標準寫法。
雖然實際上，台語有可能是佇日本時代就借彼个詞入來矣，當時的日文漢字寫法猶未簡化。
像「萬年筆」臺日大辭典就有收，伊明確註明是來自日語，伊的日文是寫「萬年筆」，
毋是寫做「万年筆」。

5. 「源自日語」的情形，這是漢字文化圈\[khuân\]無仝語言之間特有的借詞方式，
其實咱提華語詞來唸台語音也是仝款性質，教典所謂「臺華共同詞」其中有真濟就是。

---
下晡 6:11 將教典借詞檢校表的審查結果寄轉去矣。

## 學習日語
讀 Satori Reader - Human Japanese Extra Credit - Chap. 10 Times and Seasons

## 學習電腦
12 Rules to Learn to Code 讀到 Rule 10。

看一寡 Markdown formats：

1.  Q: 欲按怎佇 ordered list 的項目中間插入一个 p / blockquote 等，
閣予 list 的編號繼續落去？

    A: 勼四格入去寫彼个段落。

2.  Q: 欲按怎予超連結有title（就是有 tooltip 个效果）？

    A: `[Duck Duck Go](https://duckduckgo.com "The best search engine for privacy")`

3.  Q: 欲按怎予 URL/email 快速變做超連結？

    A: `<https://taigi.page>`、`<admin@taigi.page>`


（本文攏寫教育部推薦用字）
