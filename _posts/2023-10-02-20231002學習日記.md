---
layout: post
title: 2023-10-02學習日記 
date: 2023-10-02 
author: 潘科元
categories: [日記]
---
## 學習台語

收著杜信龍先生惠贈个大作《放毒：台語小說集》，看完第一篇〈放毒〉。
伊寫个台文小說，詞彙豐沛、畫面生動，心理佮真實个交錯[kau-tshok]真心適。
作品个主題反映出伊對台灣前途深沈个關心。不而過，文中難免有一寡仔語詞、
句讀[kù-tāu]、劇情轉接，予我讀tio̍h 柯澀柯澀。

下昏暗繼續補晟「台語量詞sian」，差不多暫時會得過矣。

## 學習日記

讀 *JapanesePod101*.

## 看影片

看幾塊仔 Youtube 个影片，較了解 Elon Musk 所做个事工。大事業家，
攏帶有一種壓霸性質，但是欲像 Musk 个眼光佮氣魄大甲按呢\--个，實在也罕見。

## 生活記事

下晡四五點遐，將冰箱內个高鈣豆奶食予完。拄食入喙內，感覺無tshinn，
小可仔有酸khuì，想講iáu三工才到期，應該無要緊。無派胚七點就反症落瀉[làu-sià]啦！
誠害。無摻防腐劑个豆奶真快歹，後擺著較細膩咧，有koh樣就毋通勉強食落去。
