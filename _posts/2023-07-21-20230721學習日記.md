---
layout: post
title: 2023-07-21學習日記
date: 2023-07-21
author: 潘科元
categories: [日記]
tags: [台語外來語]
---
## 學習台語

昨昏佇面冊鋪出教典借詞新體例。舉例中有【咖哩 ka-lí】，教典講來自英語。
許老師佮阿天兄攏講來自馬來語，我請𪜶提供文獻資料，猶未得著回覆。

我另外佇面冊鋪一篇[〈台語食品名 ka-lí 的語源？〉](https://www.facebook.com/khoguan/posts/pfbid0y7m2qATfe5TF4KM9Bcqvjs63xCswndWhRNxgnMag9ZmR96LbZ7bWhXg6hXKUtxypl){:target="_blank"}，
轉貼佇下底：

---

頂一篇提起教台典所收【咖哩 ka-lí】，寫講是來自英語 (curry)。
有朋友來 tiám-tuh，講應該是來自馬來語。

台語 ka-lí 的確是借詞無tānn，毋過大部份的台語辭典攏無提起伊的語源，
我目前查著兩本有：

1. 台灣話大詞典(陳修 2000再版) 講是「curry 之譯音」，按呢教典佮伊仝款。

2. TJ 台語白話小詞典(張裕宏 2009) 寫講是來自 Tamil 語
（印度南部佮週邊地區一種重要語言），這是這種食品本身上早的起源，
總--是，恐驚毋是台語 ka-lí 直接的語源。

這个詞我也聽過台南朋友講做 ka-lé，這大概就是來自日語 カレー。

拜託無贊同「台語 ka-lí 來自英語 curry」的先進，加提供一寡文獻，
我thang共教典維護團隊反映。感謝各位！

只要有理有據，教典維護者就會修改，看是修改做來自佗一種語言的佗一个詞，
或者是佇無把握的情形下，先刪除語源註記嘛好。

---

留言有前輩賜教，講台語本底是學日語講 ka-lé 才著，講 ka-lí 是後來予華語影響所致。
我提出台日典的資料表示異見：

> 台日典收【加里 ka-lí 】（日文解說 カレー），閣有收「加里雞」、
「加里水蛙」、「加里大蝦」、「加里肉」、「加里魚」、「加里肥雞」、
「咖里飯」、「加里蝦」，攏是カレー的料理。若是 ka-lé 的講法，
台日典有收「家禮」、「傀儡」（有兩義），攏無 カレー 的意思。
所以欲講 ka-lí 是後來受華語影響所致，恐驚無合事實。
{: .prompt-info }

## 學習日語
Satori Reader > Human Japanese Extra Credit > Chap. 13: Questions and *Ka*

## 學習電腦
12 Rules to Learn to Code > Rule 11 & 12.

按照 chirpy theme 示範網站的 Getting Started 說明文件，將我新站的
`$code-font-size: 0.85rem` 改做 `1rem`。ChatGPT 解說 `rem` 如下：

> The rem unit in CSS stands for "root em". It is a flexible unit that is based
> on the font size of the root element of the document, usually the <html>
> element.
>
> 1 rem is equal to the computed value of the font-size property of the root
> element. For example, if the font size of the root element is set to 16px, then
> 1rem will be 16px. If the root font size is 20px, then 1rem will be 20px, and
> so forth.
> 
> The advantage of using rem is that it allows for proportional scaling of sizes
> based on a single root value, which can make it easier to manage and adjust the
> layout and typography of a website. This is especially beneficial in responsive
> design, where the sizes of elements may need to adjust based on the viewing
> device.
{: .prompt-info }
