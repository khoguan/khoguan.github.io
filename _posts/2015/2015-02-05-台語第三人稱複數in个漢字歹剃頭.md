---
layout: post
title: "台語第三人稱複數【in】个漢字電腦歹處理"
date: 2015-02-05
author: 潘科元
categories: [漢字, 教育部台語推薦用字]
tags: [面冊網誌]
---

## 本文

教育部用字，第三人稱複數 in 是寫做「𪜶」（左人+右因），即字收佇 Unicode CJK ext. C（中日韓越統一表意漢字 擴展 C 區），已經排佇真後壁，所以真少字型有收入去。像 Google 佮 Adobe 合作推出个「思源黑體」，講有收 65536 个漢字，嘛無才調將「𪜶」（人+因）收入去。

目前只有 HanaMinB（日本儂做个）、Sun-ExtB（中國儂做个）即兩套明體字型有收即字 in，若是楷體字型，像「台灣宋體」佮「台灣楷體」（台灣儂做个）雖然有收，但是無照標準行，無用「𪜶」佇 Unicode 正確个字碼位置(codepoint) U+2A736，煞去佔用「𤧅」（左王+右屏）个字碼位置 U+249C5。

第三人稱複數兼所有格个「𪜶 in」是超級常用字，雖然佇 2009 年就收入去 Unicode，
但是有哪無咧，目前較穩當个做法是採用異用字「怹」。佇教育部制定台語漢字个先覺，
對台語文資訊處理較外行，所以無充份理解推捒个鋩角佮困難，無冗早佮語文方面个資訊專家合作，
難免會延誤著教育部台語漢字个推廣。

## 2023-10-20補註：

漸漸有較濟台灣儂製作个字型有包含較完整个教育部台語漢字矣，像「豆腐烏」、
「芫荽體」、「昭源字體」（宋體&黑體）等等。本文第二段提起个「台灣宋體」、
「台灣楷體」也攏有出新版來支援採用標準萬國碼个台語漢字矣。

總是，佇社群媒體使用「𪜶」字，使用者个手機仔iá是有可能顯示袂出來。

---

## 面冊網誌留言

**黃益次**  
將[們]唸做n就可以。例如我們唸做g"uan、你們唸做Lin，他們唸做in。就像英文複数加s或eS仝款。

**黃建盛**  
「怹」，華語音ㄊㄢ。

**Kim Kong Tongs**  
請問 禾黑 華語拼音?

**潘科元**  
Hing-san 兄，請參考：<http://www.zdic.net/z/11/js/4180.htm>{:target="_blank"}  
䆀的解释|䆀的意思|汉典“䆀”字的基本解释

**Charles Ju**  
不能只加n. 台語的"我們"有兩種: 不含第二人稱的 góan 和含第二人稱 的 lán. 華語, 英語都沒類似區別. 這是很重要的語言強度.

**黃益次**  
咱(\la n)
