---
layout: post
title: "演講大綱：台語變調个類型佮影響變調个因素"
date: 2015-12-24
author: 潘科元
categories: [呼音, 台語聲調探討]
tags: [面冊網誌]
---
## 本文

（有報名个朋友，想欲知影啥乜項目、內容、疑問，若無寫著，歡迎提出。）

### 1. 台語聲調基本觀念：  

調類、調型、調值、調階、本調、變調、勾破

1.1. 調類：抽象个聲調分類：平上去入分陰陽。

1.2. 調型：具體呼音出來个聲調型態，三種分析角度：調階（懸低調）、調勢（平板調 vs 起落調）、調長（長短音；舒聲 vs 入聲）。

1.3. 調值：用數值來精確描寫調型。

1.4. 本調：調類个基本分調，主要用佇單字呼音佮詞組尾个重讀音節。

1.5. 變調：調類个一種分調，有分基本變調佮特殊變調。

1.6. 勾破：仝一字，因為詞性佮詞義發生分化，致使分化出新个調類。佮以上所謂本調、變調無仝層次。勾破是辭彙个一部份，字典著愛明文隨字記載，使用者著愛隨字學習、記憶；本調、變調屬佇音韻規則在內，字典毋免隨字記載，只要掌握背後个原則，就通應用無窮。

### 2. 思考台語變調个三大層次：

2.1. 為何著變調？

2.2. 底時著變調？

2.3. 變做啥乜調？

### 3. 調型分析：調階、調勢、調長，囡仔歌舉例：

3.1. 平調：分長短、懸中低

3.2. 降調：高降、中降

3.3. 升調：低升、中升

3.4. 升降調：中升降

### 4. 台語七調類本調佮基本變調討論

### 5. 華語四調類討論：陰平、陽平、上聲、去聲

### 6. 華語、台語調類對應佮台語正音

### 7. 台語變調个各種類型：

7.1. 基本變調

7.2. 固定低調輕聲

7.3. 隨前變調輕聲

7.4. 仔前再變調

7.5. 三疊音再變調

7.6. 輕讀再變調

7.7. 合音再變調

### 8. 影響台語轉調个因素：

8.1. 句法轉調

8.2. 詞法轉調

8.3. 語用轉調

8.4. 節律轉調

### 9. 台語聲調迷思：

9.1. 第八聲著愛唸懸短調才著？

9.2. 台語有第九聲！？

9.3. 台語本調、變調个規則是絕對个？

9.4. 複合名詞尾字以外一律變調？

9.5. 台語外來語無聲調？

---

## 面冊網誌留言

**汪世鵬**  
底當時 ? 佇佗位演講 ?

**陳文傑**  
台中教育大學勤樸樓，12月26日9點

**Emily Lōa-Swain**  
真希望可以去聽

**王昭華**  
這應該愛出有聲冊

**汪世鵬**  
科元兄發表過足濟精彩的台語研究文章，老實講，阮誠濟儂對台語無遐爾專業的研究，看文章文字想半晡，閣無時間通好看遮濟文章，實在是用聽的 比用看的較緊。科元兄敢會當安排這場演講的錄影抑是錄音 囥佇網路予逐家分享？按呢，一場演講就會當教育着千儂萬儂，甚至後代的儂矣！功德無量呢 !

**陳文傑**  
宜蘭攏無這種研習

**Ông Puē-lîng**  
誠期待

**潘科元**  
我誠緊張！

**Ông Puē-lîng**  
先輩的智慧佮經驗誠值得學習…免驚啦

**李婉慈**  
免緊張啦^_^

**簡秋榮**  
上好主辦單位有錄影。

**Ông Puē-lîng**  
老師敢會使舉文句的例來說明？譬論講：無法度（too7)無法度（too3)/佇啥麼時陣愛用本調講抑是愛念變調！勞力

**潘科元**  
即个詞無絕對个規則，像「無法度來」，有儂佮意「度」變調，但是我一向唸本調。這是語法分析个問題，唸變調个儂，是佇潛意識內，將「無法度」分析做「修飾動詞个否定副詞」，佮「袂使來、袂得通來、袂tàng來」仝款，所以「度」著變調。但是佇阮个話句分析，是將「無法度」當做有獨立性个謂語，「我無法度#來」是等一「我無法度#通來」个意義，抑結構上是看做佮「我無時間#來」仝款，所以「度」唸本調。

**陳文傑**  
期待中
