---
layout: post
title: 講俗語、談選舉
date: 2015-10-07 04:00:46 +0800
author: 潘科元
categories: [講俗語拆政府專欄]
---

<p>洪秀柱佇國民黨个頭儂內底，本成是排無生相。無派胚予伊赴著流水、踏著地位，提著總統候選人个資格。</p>
<p>(&Acirc;ng Si&ugrave;-thiāu tī Kok-b&icirc;n-t&oacute;ng &ecirc; th&acirc;u-l&acirc;ng lāi-t&eacute;, p&uacute;n-tsi&acirc;nn sī p&acirc;i b&ocirc; senn-si&ugrave;nn. B&ocirc; ph&agrave;i-phue hōo i h&ugrave; tio̍h l&acirc;u-tsu&iacute;, ta̍h tio̍h tē-uī, the̍h tio̍h ts&oacute;ng-th&oacute;ng hāu-su&aacute;n-j&icirc;n &ecirc; tsu-keh.)</p>
<p>了後伊刺夯夯个性質都袂曉通改變，閣囂俳-ueh-ueh，逐工一支喙 ti-ti-t&acirc;n，串講迄號紅龜包鹹菜，袂孝孤--得个戇話、痟話，毋但予社會大眾笑甲喙仔裂到腮，也共[kā] 黨內个同志攏得失了了，民調个支持度親像大水崩山。</p>
<p>(Li&aacute;u-āu i tsh&igrave;-gi&acirc;-gi&acirc; &ecirc; s&igrave;ng-tsit to bē-hi&aacute;u thang k&eacute;-p&igrave;nn, koh hiau-pai-ueh-ueh, ta̍k-kang tsi̍t-ki tshu&igrave; ti-ti-t&acirc;n, tshu&agrave;n-k&oacute;ng hit-lō &acirc;ng-ku pau ki&acirc;m-tsh&agrave;i, bē h&agrave;u-koo--tit &ecirc; gōng-uē, si&aacute;u-uē, m̄-nā hōo siā-huē tāi-tsi&ograve;ng tshi&ograve; kah tshu&igrave;-&aacute; li̍h k&agrave;u tshi, iā kā t&oacute;ng-lāi &ecirc; t&ocirc;ng-ts&igrave; l&oacute;ng tik-sit li&aacute;u-li&aacute;u, b&icirc;n-tiāu &ecirc; tsi-tsh&icirc;-tōo tshin-tshiūnn tuā-tsu&iacute; pang-suann.)</p>
<p>儂講鍘尾豬袂做得豬公，伊靠勢是通過合法程序所產生个候選人，雖然眾儂看了毋是穡，做謽做軟，欲叫伊退落來，伊uan-n&aacute;死豬鎮砧，凡在死豬毋畏湯矣。</p>
<p>(L&acirc;ng k&oacute;ng tsa̍h-bu&eacute;-ti bē ts&ograve; tit ti-kong, i kh&ograve;-s&egrave; sī thong-ku&egrave; ha̍p-huat th&icirc;ng-sū s&oacute;o s&aacute;n-sing &ecirc; hāu-su&aacute;n-j&icirc;n, sui-ji&acirc;n ts&igrave;ng-l&acirc;ng khu&agrave;nn li&aacute;u m̄-sī sit, ts&ograve;-kiūnn ts&ograve;-nńg, beh ki&ograve; i th&egrave;--lo̍h-l&acirc;i, i uan-n&aacute; s&iacute;-ti t&igrave;n-tiam, hu&acirc;n-tsāi s&iacute;-ti m̄ u&igrave; thng--ah.)</p>
<p>做毋成豬公，伊煞掠準家己是孫悟空，欲守護國民黨，閣帶領台灣人民完成終極統一中國个大業，叫黨主席佮全黨攏愛伨伊搭底，放刁講：猴死，豬哥嘛著無命。</p>
<p>(Ts&ograve; m̄-tsi&acirc;nn ti-kong, i suah lia̍h-ts&uacute;n ka-tī sī Sun Ngōo-khong, beh si&uacute;-hōo Kok-b&icirc;n-t&oacute;ng, koh tu&agrave;-ni&aacute; T&acirc;i-u&acirc;n j&icirc;n-b&icirc;n u&acirc;n-s&icirc;ng tsiong-ki̍k th&oacute;ng-it Tiong-kok &ecirc; tāi-gia̍p, ki&ograve; t&oacute;ng-ts&uacute;-si̍k kah tsu&acirc;n-t&oacute;ng l&oacute;ng &agrave;i thīn i tah-t&eacute;, p&agrave;ng-tiau k&oacute;ng: K&acirc;u s&iacute;, ti-ko mā tio̍h b&ocirc; miā.) 今，看戲--个欲煞，做戲--个毋願煞，台頂个攑旗軍仔，覕入去後台掣咧等，台跤个觀眾鄉親三抽抽、四拔拔，放據在伊去做到暢。</p>
<p>(Tann, khu&agrave;nn-h&igrave;--&ecirc; beh suah, ts&ograve;-h&igrave;--&ecirc; m̄-guān suah, t&acirc;i-t&iacute;ng &ecirc; gia̍h-k&icirc;-kun-&aacute;, bih ji̍p-kh&igrave; āu-t&acirc;i tshuah leh t&aacute;n, t&acirc;i-kha &ecirc; kuan-tsi&ograve;ng hiong-tshin sann-thiu-thiu, s&igrave;-pue̍h-pue̍h, p&agrave;ng k&ugrave;-tsāi i kh&igrave; ts&ograve; k&agrave;u thi&ograve;ng. )</p>
<p>華語註解：</p>
<ol>
<li>本成 [p&uacute;n-tsi&acirc;nn]：原本。</li>
<li>排無生相 [p&acirc;i b&ocirc; senn-si&ugrave;nn]：十二生肖排不上，C咖。</li>
<li>無派胚 [b&ocirc;-ph&agrave;i-phue/phe]：不料。</li>
<li>赴著流水 [hu&egrave; tio̍h l&acirc;u-tsu&iacute;]：趕上潮水、時機。</li>
<li>改變 [k&eacute;-p&igrave;nn]：唸白話音，指改過向善的改變。</li>
<li>刺夯夯 [tsh&igrave;-gi&acirc;-gi&acirc;]：咄咄逼人、張牙舞爪。</li>
<li>性質：此指人的本性、性情。</li>
<li>囂俳[hiau-pai]-ueh-ueh：得意揚揚、囂張狂妄。</li>
<li>一支喙 ti-ti-t&acirc;n：一張嘴喋喋不休。</li>
<li>笑甲喙仔裂到腮 [tshi&ograve; kah tshu&igrave;-&aacute; li̍h k&agrave;u tshi]：笑到嘴吧裂開到耳下，形容大笑不止。</li>
<li>鍘尾豬袂做得豬公 [tsa̍h-bu&eacute;-ti bē ts&ograve; tit ti-kong]：斬斷尾巴的豬不能當神豬。</li>
<li>看了毋是穡 [khu&agrave;nn li&aacute;u m̄-sī sit]：看看苗頭不對，很危險。</li>
<li>做謽做軟 [ts&ograve;-kiūnn ts&ograve;-nńg]：軟硬兼施。</li>
<li>uan-n&aacute;：依然。</li>
<li>死豬鎮砧 [s&iacute;-ti t&igrave;n tiam]：死豬佔據砧板，類似華語：佔著毛坑不拉屎。</li>
<li>凡在 [hu&acirc;n-tsāi]：反正。</li>
<li>死猪毋畏湯 [s&iacute;-ti m̄ u&igrave; thng]：死豬不怕滾水燙，不計得失毀譽，豁出去了。</li>
<li>煞掠準 [suah liah-ts&uacute;n]：卻誤認為。</li>
<li>伨伊搭底 [thīn i tah-t&eacute;]：挺她到底。</li>
<li>放刁 [p&agrave;ng-tiau]：放話威脅。</li>
<li>猴死，豬哥嘛著無命：猴子死了，豬哥也得沒命。孫悟空和豬八戒是命運共同體，豬八戒若敢不顧孫悟空死活，自身性命也將難保。</li>
<li>煞[suah]：結束、收場。</li>
<li>攑旗軍仔 [gia̍h-k&icirc;-kun-&aacute;]：跑龍套的腳色。</li>
<li>三抽抽、四拔拔 [sann-thiu-thiu, s&igrave;-pue̍h-pue̍h]：陸陸續續抽身、離席。</li>
<li>放據在 [p&agrave;ng k&ugrave;-tsāi]：放手任由。</li>
<li>做到暢 [ts&ograve; k&agrave;u thi&ograve;ng]：做到暢快滿意。</li>
</ol>
<p>&nbsp;</p>

