---
layout: post
title: "「蛋白質」个台語"
date: 2015-02-26
author: 潘科元
categories: [語詞, 台語語詞探討]
tags: [面冊網誌, 臺日大辭典, 廈英大辭典補編, 教會公報, 內外科看護學]
---
## 本文

「蛋白質」个台語：

1. nn̄g-pe̍h-tsit（卵白質）：

   台語白話字著作 "Lāi-gōa-kho Khàn-hō͘-ha̍k"（《內外科看護學》1917 年出版，
   英國醫生戴仁壽、台灣儂陳大鑼合編）有收。廈英大辭典補編(1923) 也有收。
   台日大辭典(1931-2) 也有。

   1926 年教會公報文章 "Chiú kap Kiān-khong"（酒佮健康），也有提起 nn̄g-pe̍h-chit，參考：  
   <http://ip194097.ntcu.edu.tw/nmtl/dadwt/thak.asp?id=513>{:target="_blank"}  

2. tān-pi̍k-tsit（蛋白質）：

   唸文言音，台日大辭典(1931-2) 有收，「蛋」唸字音第七聲 tān，「白」唸字音 pi̍k。
   註明語源是「國」（日語）。

3. tàn-pe̍h-tsit（蛋白質）：有聽過現代儂按呢講。

---

## 面冊網誌留言

**蔣化慈**  
潘老師我都說「卵清素」不知通不通？！

**潘科元**  
會通^^

**陳金山**  
Khó-tó sāi-hū.

**Úihim Khu**  
講做「蛋白質」 iah-sī「卵白質」是ē-thong。因為卵sa̍h熟，卵清ē白白，tō是因為內底ê「質」pìnn性--去看--來才ē白白。

講「卵清素」，我認為bē通。

本成tse tō是「protein」，kap 「卵」無關係，更加m̄-sī「卵清」tsiah有iah-sī特別tsē ê mi̍h。

「bī-sòo（味素）」是teh講一項特別ê氣味，「khòng-seng-sòo」是teh講antibiotics，「hoeh-âng-sòo」是teh講紅血球才有ê hemoglobin。所以我想是XX特有--ê tsiah 講做XX素。

bóng參考。

**陳金山**  
Sī-m-sī ū chit-kóa-ah oē pún-lâi Tāi-oân-oē to bô?

**陳金山**  
Khá-sú nā-sī an-ni bô ê Tāi-oân-oē, á-sī gōa-lâi-gú ê sî, beh an-chóa" pān?

**Úihim Khu**  
Khòaⁿ sī beh í ì-sù lâi chō sin-sû, ā-sī gōa-lâi-gí ti̍t-chiap im-e̍k.

**陳金山**  
Chin kám-sīa chí-káu, hō' góa koh oh chit-hāng.

**Eng-goan Kang**  
感覺蛋白質 kah 蛋或者卵，裡面的蛋白(卵清)，意思有一點不太一樣 ....

**Jimmy Chen**  
請教 潘科元老師，「要記得二二八」台語應該怎麼寫

**潘科元**  
「愛會記得二二八」（Ài ē-kì-tit Jī-jī-pat）
