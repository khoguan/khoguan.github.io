---
layout: post
title: "鄧雨賢四大名曲合稱「四月望雨」台語按怎唸？"
date: 2015-06-06
author: 潘科元
categories: [呼音]
tags: [面冊網誌]
---
## 本文

鄧雨賢四大名曲《四季紅》(Sù-kuì-hông)、《月夜愁》(Gua̍t-iā-tshiû)、《望春風》(Bāng-tshun-hong)、《雨夜花》(Ú-iā-hue)，最近我才知影有儂合稱「四月望雨」。

即个四字新成語用華語唸無啥問題，但是用台語唸，即時就有文白音選用个問題：四 sù / sì、月 gua̍t / gue̍h、望 bōng / bāng、雨 ú / hōo 攏總有文白異讀（「月」个白話音閣分漳泉，且無論）。

有一種選用方式是照原來個別歌名个音，唸做 Sù-gua̍t bāng ú，按呢就變做有三字（四、月、雨）唸文言音，獨獨「望」字唸白話音。扑算有袂少台語文界个先進贊同按呢唸？

但是若四字全唸文音 Sù-gua̍t bōng ú 咧？是毋是佮個別歌名無仝就算毋著\--nē？我看也無影。我來比一个例：

阮屏東萬丹[Bān-tan]佮高雄大寮[Tuā-liâu]中央隔一條高屏大溪，以前交通真無利便，後來才起「萬大大橋」，當年我聽先父唸做「Bān-tāi-kiô」，毋是取「大寮」个 tuā 个白話音，是當做一種書面語詞來唸文言音 tāi。

佇遮我毋是主張「四月望雨」的確著按怎唸，只是欲提出台語个文白選用其實真活、影響个因素也足濟。

另外也有變調个問題，若是「四月」講白話，多數个台語腔愛講輕聲「四\--月 sì\--gue̍h/ge̍h/ge̍rh」，若唸文言音 sù-gua̍t，扑算就毋免。

台語遮爾仔複雜，若無佇生活中培養出幼路个語感，真僫得[oh-tit]佇教室內傳教[thuân-kà]。

## 2023-10-21補記

將一个長名詞取簡稱，抑是將幾落个名詞各取一字來合稱，新詞个文白音無影著照原詞，
而且簡合稱有改用文言音个趨勢，這佇閩南話、台灣話、日本話攏有袂少例。
我有佇[2023-04-30面冊鋪文](https://www.facebook.com/khoguan/posts/pfbid021Vk6xuwxxbPaFsdSFCkcvj3QsSGGQxHfqC8q9rwFqJYoHHwQCUFpdxVh1HCGjTZzl){:target="_blank"}舉例，閣徵求五路先進提供出別例，請參考。

目前我較意向將「四月望雨」唸做 sù-gua̍t# bōng-ú#，也就是攏唸文音。

---

## 面冊網誌留言

**王昭華**  
萬大大橋，這我有想過，「慢大橋」過橋會較慢，「萬代橋」橋會較勇毋驚大水～

**朱榮文**  
萬代的代是愛讀：  
Te7(袋）  
不是讀：  
Tai7(貸）

**王昭華**  
感謝指正。因為捌聽阮阿母講過ㄧ句「萬代去矣」，所以攏掠準是「萬代（tāi）」。

**朱榮文**  
我較老所以會記得  
有機會就小提醒咧  
較未一下久就予「代」替去

**王昭華**  
哈 無講真正會毋知  
閣有 因為定定聽著的，攏是「代代湠」，抑是「萬世代」，久來，感覺「tāi」無啥物不對，語感就按呢慣習矣。

**蕭平治**  
第一代tē/tāi，萬代tāi/tē，世代tāi/tē？，代tāi/tē？表，代tāi/tē替？，萬代tāi/tē？ná像無一定\--neh？

**朱榮文**  
你欲按怎讀我是無意見
代表、代替參萬代的代是無仝意思
萬代香煙的代我是一定讀：te7

**Sohisam Tony Su**  
有時，不同的發音夾帶著不同的韻味或connotation(意味).
。我自己區分 M̄ 跟 put (不) 的方法很簡單:M̄ 是消極地拒收，put 是積極，用力的阻隔、制止。這是從聲音感受到的。

因此，對我而言，m̄-chún 跟put-chún的意味與用法就是不同，尤其是在演講時。
回覆

**林紹良**  
From: thet34 [mailto:]  
Sent: Wednesday, October 21, 2009 11:51 AM  
To: 海台會  
林先生：  
在圖片上所謂「雨 夜 花」係為引用鄧雨賢的「雨夜花」旋律，為昭和17年（1942年）12月由古倫美亞唱片公司發行，演唱者為渡辺 子，唱片編號為100591，唱片上面確實標明為「台灣古曲」，但這張唱片我有收藏，聆聽之後發現正是1934年由古倫美亞唱片發行的台語流行歌「雨夜花」，至於為什麼標明為「台灣古曲」而非以原作曲者鄧雨賢，我不知道，或許是唱片公司內部一時不察所致，順便一提，雨夜花在日治時期也由中國歌手白光翻唱為北京語流行歌，名稱為「夜雨花」，雖也是古倫美亞唱片發行，其上也沒標明是由鄧雨賢作曲，但是在昭和13年（1938年）由古倫美亞發行的「譽 軍夫」也是引用雨夜花曲調，其上就標明是鄧雨賢作曲。  
林○○敬上

○○兄：感謝您的資訊。由來函得知：雖然昭和13年（1938年）由古倫美亞發行的「譽 軍夫」也是引用雨夜花曲調，其上就標明是鄧雨賢作曲。為何短短4年內？昭和17年（1942年）12月也是由古倫美亞唱片公司發行，「雨 夜 花」唱片上面變成標明為「台灣古曲」，也許唱片公司內部一時不察所致，但同樣1942年(昭和17年)「最新軍歌名曲集」也是標明為「台灣古曲」，我想絕對不是巧合，也許當時當局察覺「雨 夜 花」對原作曲鄧雨賢先生認同有所質疑？「雨夜花」有可能是鄧先生收集的台灣古曲，而不是原創者？所以變成標明為「台灣古曲」，這是敝人感覺疑惑的地方？別無它意只想找出真像。 林紹良

**蕭平治**  
鄧雨賢四大名曲用「四月望雨」簡單做一个記憶，所以kā「四月望雨」當做一个詞來唸sì-gue̍h/ge̍h-bāng-hō͘ to̍h好。

**林紹良**  
歌名u2-ia7-hue1但唸做si3 gueh8 bang7 hoo7

**林紹良**  
u2雨hoo7歌名二音 自早道感覺怪怪

**林紹良**  
「雨夜花」是台灣古曲？是鄧先生原創？
1938年（昭和13年）由古倫美亞發行的「譽 軍夫」引用雨夜花曲調，其上標明是鄧雨賢作曲。
4年後1942年（昭和17年）由古倫美亞發行的「雨 夜 花」雖為引用鄧雨賢的「雨夜花」旋律，演唱者為渡 子，唱片編號為100591，但唱片上面標明卻變成「台灣古曲」而非作曲者鄧雨賢。
雨夜花在日治時期也由中國歌手白光翻唱為北京語流行歌，名稱為「夜雨花」，雖也是古倫美亞唱片發行，其上也沒標明是由鄧雨賢作曲。
同樣1942年(昭和17年)「最新軍歌名曲集」也是標明為「台灣古曲」，我想絕對不是巧合，也許當時當局察覺「雨夜花」有可能是鄧先生收集的台灣古曲，而不是原創者？所以變成標明為「台灣古曲」，這是敝人感覺疑惑的地方？別無它意只想找出真像。 林紹良

**潘科元**  
日本政府無尊重原作，強提去改做軍歌，已經失去立場，也無證據力。

**林紹良**  
為何當時由鄧雨賢作曲的「雨夜花」被改成「台灣古曲」時，鄧先生無抗議

**潘科元**  
軍國時代，恐驚伊毋敢反抗。若無，一開始伊就袂容允日本儂將伊个作品改做軍歌啦。

林紹良
潘先生 日本政府還是尊重 當時軍歌其上標明是鄧雨賢作曲 是4年後才標明卻變成「台灣古曲」而非作曲者鄧雨賢。

潘科元
引用維基百科：『日治時代末期，《望春風》、《雨夜花》等歌皆被強迫改編成日本軍歌，因此鄧雨賢受到嚴重打擊，內心極為憤怒。1940年，34歲時，辭去工作，遷居新竹芎林，在芎林國小任教。』

我毋知維基即段文字个根據，罔參考。

**林紹良**  
我目的不是要和潘先生爭論 只求真相

雖被強迫改編成日本軍歌 但軍歌其上標明是鄧雨賢作曲 是4年後鄧雨賢作曲的「雨夜花」被改成「台灣古曲」時，鄧先生無抗議 與後來何事鄧雨賢受到嚴重打擊，內心極為憤怒應是二回事

**潘科元**
雨夜花 - 维基百科，自由的百科全书  
<http://zh.wikipedia.org/wiki/%E9%9B%A8%E5%A4%9C%E8%8A%B1>{:target="_blank"}

> 原來《雨夜花》這首歌曲一開始不叫《雨夜花》，它的本名叫《春天》，
> 這原本是日治時期的台灣新文學健將廖漢臣在1933年為台灣兒童所寫的一首兒歌，交由鄧雨賢譜曲。
>
> 周添旺於1976.10.25日於當時的臺北縣新莊鎮出席親友晚宴時，曾經表示:當年鄧雨賢原曲初創的時候，
> 曲調是 5653 21165...但是歌曲流傳市井之後 常被唱成 5653 32165 ...
> 詞曲作者當年為推廣歌曲，亦隨眾人而樂見其成。優雅傷情的前奏曲短而有韻味的帶出全曲，亦堪稱神來之作。
{: .prompt-info }

**林紹良**  
真像出現啊 『原來《雨夜花》這首歌曲一開始不叫《雨夜花》，它的本名叫《春天》，這原本是日治時期的台灣新文學健將廖漢臣在1933年為台灣兒童所寫的一首兒歌，交由鄧雨賢譜曲。可見不是原作曲是譜曲

**Liz Lim**  
「可見不是原作曲是譜曲」？？？？？

**林紹良**  
謝謝 咱莫擱爭論 因為咱攏不是當事人 有多少證據講多少話 謝謝

---

（2023-10-21補記：維基百科「雨夜花」條目內容个講法，應該是指廖漢臣先生創作一條囡仔歌个歌詞，
交予鄧雨賢先生來作曲。毋是講本來就有曲，鄧閣再進一步編曲。「譜曲」是「作曲」義，毋是「編曲」、
「改曲」義。）
