---
layout: post
title: 軍訓威權猶原咧宰制台灣教育
date: 2015-03-20
author: 潘科元
categories: [台文講台灣, 時局]
tags: [面冊網誌]
---

## 本文

天氣做一時轉熱[tńg-jua̍h]\--來，一寡中學校，煞攏猶未佇制服「換季」，有國中男學生 家己先換穿制服短褲去讀冊，就予校方處罰，也有高中 女學生先換穿制服裙，也予教官登記。

這就是軍訓个幽靈一直閣咧宰制台灣儂个教育！

軍訓个精神，是強迫儂忍受種種無合理个對待，來適應嚴酷的戰場環境，並且達到絕對服從指揮个軍事行動要求。

但是日常的生活教育，應該是學習儂佮自然 和合[hô-ha̍p]鬥陣，會曉照顧家己，感覺冷，就主動加穿；感覺熱，就主動減穿，隨儂體質、健康情形無仝，所以隨儂攏愛自主判斷、決定，這才符合衛生之道，也才是人本教育之道，毋是像一个有體無魂个柴頭尪仔，隨在別儂控制、píng-pìnn。

中華民國這種軍訓威權教育，只是繼續咧培養連生活都袂曉家己 hua̍t-lo̍h 的戇儂，
以及毋敢獨立自主个奴才。

---

## 面冊網誌留言

**許正輝**  
所以我佇學校攏袂去管學生穿長抑是短的衫褲。有穿制服就好。

**黃大筆**  
制度害死人
