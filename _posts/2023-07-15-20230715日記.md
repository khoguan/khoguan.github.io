---
layout: post
title: 2023-07-15日記
date: 2023-07-15
author: 潘科元
categories: [日記]
tags: [教會公報]
---

Tsái-khí 欲先學寡 web dev (The Complete 2023 Web Development Bootcamp from Udemy)，掠課綱佮 *12 Rules to Learn to Code eBook* 了後，課綱看看咧，
毋知想著啥，去面冊巡，就椆佇遐矣。

今仔日讀 Satori Reader，比進前讀較濟\-\-寡。

咧研究按怎升級我个新站所用个 Chirpy theme。

拄仔發現原來我个邊欄(sidebar)五个 tabs 个頭前，一直攏無出現圖樣(icon)，
Chirpy 个示範網站有咧！

---

昨昏暗 23:50 寫完頂面个日記了後，用我个 `KHKP.rb` 程式，將教會公報內底所有个
**chhut-oh8**（出學)、**chut-giap8**（卒業）、**chhut-giap8**
（「卒業」个變音，也可能是「出學」、「卒業」个綜合變體）、
**pit-giap8**（畢業）、**pit8-giap8**（「畢業」个變音）、**pi7-giap8**
（「畢業」个變音，即種講法教會公報全然查無），攏總統計出來，
了後擲予 ChatGPT-4 个 Code Interpreter 去畫曲線圖。佇面冊鋪出來，
簡單分析一下，也佇留言遐將我个理想國相關个三篇文章个連結貼出來。

今將面冊迄篇文个標題號做[【「畢業」同義詞佇教會公報个使用率个年代統計圖】](https://www.facebook.com/khoguan/posts/pfbid0G4KZuubLu1XjfcVeubm3j22U5if3V1vKM1DVS1QpFF7cQ4CpK8ZZ2pmuLW5szwPZl){: target="_blank"}。

做完了後，就開始佇面冊烏白踅，跎甲欲兩點半才去睏。即種糊里糊塗，
拖食拖睏个人生袂使閣繼續落去矣！
