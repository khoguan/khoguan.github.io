---
layout: post
title: 2023-09-02學習日記：江湖話
date: 2023-09-02
author: 潘科元
categories: [日記]
---
## 學習台語

佇面冊看著一个叫做「每浩溝」个少年家製作个一寡有江湖khuì个趣味短片。
伊愛釣魚，有兄弟儂个氣口佮面tshiunn、目神。

我先看著伊一塊[短片](https://www.facebook.com/reel/1041772253668793){:target="_blank"}，
是演伊咧拜拜，投下[tâu-hē] Hê-á神，講甲真煞扑[suah-phah]、真有範。
雖然伊講「我」个聲母 g- lak無\--去矣：

> Hê-á神在上，弟子 Bē-hàu-koo 連紲兩遍去五條港釣魚，聖駕攏無獻靈出動，
今仔日攢著三牲四果，飲料果汁，誠心誠意來共 Hê-á神 祭拜，tsiàng時
弟子閣欲前往五條港釣魚，恭請聖駕隨我[ngóo]前往，賜我[uá]趁大錢、釣大魚。
三斤\--个有\--無？（有喔！）四斤\--个有\--無？（有喔！）禮成！化金！
{: .prompt-info }

我毋知影啥乜是 Hê-á神，伊字幕寫做「撈神」。頂面我寫「獻靈」，是因為伊唸
hiàn-lîng，毋過伊字幕是寫「顯靈」。台語「獻」我 8/29 拄討論過，有「顯現」
个意思。

伊閣一塊短片，講著「制式」个武器，叫做【制--个 tsè\--ê】。
閣一片，講著「出來濫[lām]」，是指兄弟儂〔出來混〕。

阮序大儂講「無愛佮儂濫」，是指無愛出去參加團體活動、社交活動。

### 補充

面友施先生來分享𪜶阿公對伊講過个話：

> 恁阿舅少年時出去佮儂咧濫，去廟口佮儂濫，好好穡頭毋做，（台中）港个頭路煞拍無去
{: .prompt-info }

> 「較早彼米國仔駛pue-lîng-ki 來，hooh 彼銃按呢咧彈，彼飛行機銃攏tsè--ê,
> 足大支，彈着，彼牛角都共彈斷」  
> 我進前聽無tsè, 問阿公講是工廠出來、統一个、仝款个
{: .prompt-info }

我本底掠叫是「佮儂濫」、「tsè--ê」攏是江湖儂个新話，原來老輩个鄉親就有咧講！

## 學習日語

讀寡 JapanesePod101.

## 學習電腦

讀寡 *Learning Perl 6*.
