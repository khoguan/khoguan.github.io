---
layout: post
title: PhotoImpact 12
date: 2007-03-03 22:44:13 +0800
author: 潘科元
category: [台語文資訊處理]
---

<p>阮學校有校園授權[hāu-hn̂ng siū-kuân]个PhotoImpact 11，我佇店頭發現已經出到第12版矣，盒仔頂寫个功能不止siânn儂愛，著歸氣開卜兩千箍共買一套教育版个。</p><p>轉來煞裝袂起來，擼氣著力[lóo-khuì tio̍h-la̍t]，一台NB、一台PC加上四台光碟機，先舞to舞袂好勢。</p><p>掠叫是佮原底所裝个軟體sio犯著，一直清除舊軟體，iáu是無伊法。尾手毋知按怎去tshiok著，想講kám tsiânn-si̍t逐台光碟機攏讀伊無路來？頂tsūn仔著定定讀無租來个片仔。</p><p>Tshân-tshân閣去買一台新型个多功能个DVD燒錄機 BenQ DW1810，會使佇空片頂面刻花（「光雕機」），千三箍，閣掛一个外接kheh仔九百箍。</p><p>轉來，一下讀，董真[táng-tsin]一下so，平pho-pho，將 PhotoImpact 12 裝起來矣。毋閣，即台BenQ爻吵--無--打--緊，閣tsùn甲歸塊桌仔攏有感覺著。</p><p>Sńg電腦有夠thiám頭，做到叨一步擋斗[tòng-táu]--咧，千萬毋通執死煞[tsip-sí-suah]，袂變竅，硬卜用一種想法去破，愛加想一寡出頭。</p>

