---
layout: post
title: 2023-08-31學習日記 
date: 2023-08-31
author: 潘科元
categories: [日記]
---
## 學習台語

中國个直播網紅「紅綠燈的黃」黃婧妍[N̂g Tsīng-giân/gian]，儂叫伊「小黃」，
是漳州儂，2000年出世个查某囡仔，生做媠媠\--仔，去廈門讀技術學院。
伊無意中行入直播界，因為伊真愛演，真𠢕激肝田[kik-kan-tiân]，
連鞭就 tshìng 起來矣。伊罕罕\--仔會講幾句仔閩南語
（[短片](https://www.facebook.com/reel/127780440361246){:target="_blank"}）：

> 「我無愛講，我師傅乎，頭鬃 lua̍h 甲哪尻川--个，兩pînn，汝看！」
{: .prompt-info}

伊个腔口怪怪，「尻川」講 kha-tshng，毋是漳腔 kha-tshuinn，伊閣將【兩爿 nn̂g-pîng】
个 pîng 講做 pînn（聽起來佮「平」字泉腔白話音 pînn 仝款。）

「爿」pîng 講 pînn，即種腔較罕得聽見，照洪惟仁教授《閩南地區方言地圖集》2.2.2.6
所畫个地圖，是分布佇泉州德化縣北部个上涌、桂陽、湯頭、葛坑，另外閣有仙遊一帶，
攏離漳州足遠。可能我聽tānn，也可能是伊本儂个問題，總是，伊个閩南話程度
比目今台灣二十幾歲儂个台語好太濟咧，雖然氣口激足粗。

## 學習日語
讀 JapanesePod101.

## 學習電腦
讀 *Learning Perl 6*.

