---
layout: post
title: 台語問答：〔我的興趣是跑步〕台語按怎講？
date: 2014-09-17 23:50:05 +0800
author: 潘科元
categories: [語詞, 台語語詞探討]
---

<p>問：請教一下，華語〔我的興趣是跑步〕，即句話个〔跑步〕台語愛按怎講？若是講「我个興趣是走[ts&aacute;u]」，只用一字「走」，感覺無自然。</p>
<p>答：有儂認為華語〔跑步〕（個人健康運動，毋是比賽），台語就講「走走咧[ts&aacute;u-ts&aacute;u--leh]」。</p>
<p>但是華語〔我的興趣是跑步〕，台語若講做「我个興趣是走走咧」按呢語法不通，講「我佮意有閒就去走走咧」才會通，這有包含「慢跑運動」。</p>
<p>若是較有強度个運動訓練，就講「我个興趣是練走[liān-ts&aacute;u]」、「我个興趣是練走標[liān ts&aacute;u-pio]」、「我興趣練走標」（「趣」愛變調）、「我興趣走標」（「趣」愛變調）攏會用得。</p>
<p>南部講个「走標」無限定比賽，家己平素為家己健康咧走，不管走緊走慢，攏會使講。</p>
<p>「走標」个語源是原住民風俗，毋是逐所在个台語攏有按呢講，但是值得逐家吸收來用。
參考拙文<a href="/posts/賽跑-台語有講-走標/">〈〔賽跑〕台語有講「走標」〉</a></p>
<p>其他佮走標運動相關个用語，提供予讀者活用：</p>
<p>半行走[pu&agrave;nn-ki&acirc;nn-ts&aacute;u]、健走[kiān-ts&aacute;u] <br />寬仔走[khuann-&aacute;-ts&aacute;u]、慢走[bān-ts&aacute;u] <br />短跑[t&eacute;/tu&aacute;n-ph&aacute;u]、長跑[tn̂g-ph&aacute;u] <br />ma-l&aacute;-s&oacute;ng（marathon）、走ma-l&aacute;-s&oacute;ng</p>
<p>兩儂以上个比賽：走相逐[ts&aacute;u-sio-jiok]、相賽走[sann-s&egrave;-ts&aacute;u]、走相拚[ts&aacute;u-sio-pi&agrave;nn]、走鬥贏[ts&aacute;u-t&agrave;u-i&acirc;nn]、鬥𠢕走[t&agrave;u-g&acirc;u-ts&aacute;u]</p>
<p>台語「跑 ph&aacute;u」比「走 ts&aacute;u」較強調「衝刺」，像「跑車」、「即隻馬真g&acirc;u跑」。</p>

