---
layout: post
title: 【性騷擾】个台語
date: 2014-06-15 23:10:02 +0800
author: 潘科元
categories: [語詞, 台語語詞探討]
---

<p>有朋友咧問性騷擾[s&igrave;ng-so-ji&aacute;u]个台語講法，我來寫--寡，請各位指教。</p>
<p>一、戲弄[h&igrave;-lāng]，真濟儂唸做 h&iacute;-lāng（佮【喜弄】仝音）。</p>
<p>文例：有一陣破少年佇巷仔戲弄放學欲轉[tńg]个女學生。</p>
<p>二、膏膏纏、米糕𣻸[b&iacute;-ko-si&ucirc;nn]。</p>
<p>文例 1：叫伊毋通閣來膏膏纏，講袂聽！ <br />文例 2：汝若閣走來對阮查某囝米糕𣻸，跤骨就共汝扷[i&oacute;]--斷！</p>
<p>三、起魔公[kh&iacute; m&ocirc;o-kong]：形容一个儂獸性發作。【魔公】是比喻狎褻[ap/a̍p-siat]、邪淫[si&acirc;-&icirc;m]个查埔。這比【起鵤 kh&iacute;-tshio】閣較嚴重。查埔起性欲，叫做【起鵤】；查某起性欲，叫做【起嬈 kh&iacute;-hi&acirc;u】。</p>
<p>四、偷摸奶[ling/lin/ni]。</p>
<p>文例：俗語講：【偷摸奶[ling]，罰三千[tshing]】。今[tann]物資浮動[ph&ucirc;-tōng]，汝若起魔公去蹧躂--儂，著賠儂五十倍、一百倍才會直。</p>
<p>五、狗鯊[k&aacute;u-sua]：一種鯊魚，頭細尾長，也叫做【狗母鯊 k&aacute;u-b&uacute;-sua】。可能因為性質好淫[h&ograve;nn-&icirc;m]，所以也借來比喻性騷擾个歹儂个行為。</p>
<p>文例 1：某儂若啉--幾杯仔，連鞭就開始起狗鯊。 <br /> 文例 2：迄个少年寡婦無所靠，庄裡有不死鬼去共伊弄狗鯊[lāng k&aacute;u-sua]。 <br /> 文例 3：某儂一隻哪虎頭豬哥咧，不時咧佮婦人儂狗鯊。 <br />（【虎頭豬哥】是豬哥中个極品[ki̍k-ph&iacute;n]，時常用來比喻好色男。【狗鯊】thang直接做動詞用）</p>
<p>六、痟豬哥[si&aacute;u-ti-ko]、痟貓[si&aacute;u-niau]：時常用來比喻儂，也thang做動詞。</p>
<p>文例 1：痟豬哥上興[h&igrave;ng]即味个！ <br />文例 2：汝即个閣咧痟豬哥矣！ <br />文例 3：迄隻痟貓歸暝佇 phah-buh (Pub) 覓[bā]查某，天光才轉來。 <br />文例 4：萬不一佇學校拄著有儂共汝痟貓，著愛緊去報告老師。</p>
<p>七、草踏[tsh&aacute;u-ta̍h]：（動詞）蹂躪[ji&ucirc;-līn]、強暴[ki&ocirc;ng-pō]、性侵害。 <br />（「暴」个正字音是 pō，俗音 po̍k）</p>

