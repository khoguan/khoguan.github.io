---
layout: post
title: 「大人」vs「大儂」用例
date: 2014-11-04 16:42:36 +0800
author: 潘科元
categories: [語詞, 台語語詞探討]
---

<p>一、「大人[tāi-j&icirc;n]講按呢就按呢，阮囡仔毋敢應喙應舌。」</p>
<p>二、「大儂[tuā-l&acirc;ng]講按呢就按呢，阮囡仔毋敢應喙應舌。」</p>
<p>第一句是古早話啦，迄當時稱呼做官儂「大人 tāi-j&icirc;n」，平民自稱「囡仔」（雖然實際上可能是有歲儂），若是閣較古風个話，佇公堂上，平民對官也自稱「小--儂 si&oacute;--l&acirc;ng」，華語是〔草民〕，現代一寡台語古裝劇有照字唸台語文言音 tsh&oacute;-b&icirc;n，扑算毋是正台語。</p>
<p>若第二句現代閣用會著，但是時代進步，序大儂也漸漸寬容序細，予怹自由發表意見。所以即種話，愈來愈親像佇口述歷史个訪談才會出現个款 :v</p>

