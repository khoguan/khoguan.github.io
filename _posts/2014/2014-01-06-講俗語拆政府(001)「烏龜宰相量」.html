---
layout: post
title: 講俗語拆政府(001)「烏龜宰相量」
date: 2014-01-06 16:17:53 +0800
author: 潘科元
categories: [講俗語拆政府專欄]
---

<h3>講俗語[g&uacute;] 拆政府 (001)「烏龜宰相量」</h3>
<p><strong>烏龜宰相量</strong> [Oo-kui ts&aacute;inn-si&ograve;ng-liōng]，即句俗語个「龜」--字著愛唸文言音 kui（佮台語「當歸」个「歸」仝音），毋是動物个白話音 ku。「烏-ku」是烏色个龜，但是「烏-kui」是指花間[hue-king] 个〔龜公〕，抑是賣某囝 落煙花[lo̍h ian-hua]个查埔儂。這是台語个幼路，用文白異讀來進行意義分工。</p>
<p>烏龜[kui] 即號儂，為著錢，啥乜失德、下賤个代誌攏做會出來，永遠笑bi-bi 咧款待嫖客[phi&acirc;u-kheh]，袂輸足有度量，所以儂才恥笑伊「烏龜[kui] 宰相量」。</p>
<p>當今咱个行政院長啦，立法院長啦，地位相當也是古早个宰相，怹講是民主國家个公僕[kong-po̍k]，究實是總統兼黨主席个跤力[kha-li̍k]。主席起呸面毋挃[ti̍h]--伊，伊猶原溫柔細說，講伊無論拄著偌大个挑戰阻礙，一定會設法完成主席交代个任務佮本黨个政策。</p>
<p>今[tann] 天地顛倒反[thinn-tē tian-t&ograve; p&iacute;ng]，古早俗語「烏龜 宰相量」，也著顛倒頭講做「<strong>院長 烏龜量</strong>」[Īnn-ti&uacute;nn oo-kui-liōng] 才會用得。</p>
<p><strong>相關俗語：</strong></p>
<ol>
<li>烏龜[oo-kui] 食甲肥-lui-lui。</li>
<li>烏龜是烏龜[kui]，燒酒 三頓thui。</li>
<li>烏龜假大爺，乞食假老爹 [Oo-kui k&eacute; tuā-i&acirc;, khit-tsia̍h k&eacute; l&oacute;-tia]。</li>
<li>有錢烏龜坐大廳，無錢秀才儂儂驚 [Ū-ts&icirc;nn oo-kui tsē tuā-thiann, b&ocirc;-ts&icirc;nn si&ugrave;-ts&acirc;i l&acirc;ng-l&acirc;ng kiann]。</li>
<li>火炭做枕頭－－烏胿[kui]（烏龜）。（頷胿[ām-kui]个胿，佮烏龜[kui]个龜仝音）。</li>
</ol>
<p >&nbsp;</p>
<p>&copy; 潘科元 2014 版權所有．敬請賜教</p>

