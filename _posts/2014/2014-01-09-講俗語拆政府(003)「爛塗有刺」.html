---
layout: post
title: 講俗語拆政府(003)「爛塗有刺」
date: 2014-01-09 02:08:00 +0800
author: 潘科元
categories: [講俗語拆政府專欄]
---

<h3>講俗語[g&uacute;] 拆政府 (003)「爛塗有刺 Nuā-th&ocirc;o ū tsh&igrave;」</h3>
<p>佇即个假民主、真專制个國家，痟貪个官虎勾結奸詐个財團，用公共利益个名義，強制徵收百姓个土地厝宅，趁半暝、抑是無儂佇咧，大隊人馬駛怪手去偷挖儂个田，偷拆儂个厝，閣有搶佔國家公園、破壞生態，欲提去炒地皮、起大樓、做飯店，俗買貴賣。</p>
<p>遮个狗官奸商掠叫是人民無武器、無氣力通反抗，聽好[th&igrave;ng-h&oacute;]<strong>軟塗深掘</strong>。</p>
<p>咱毋通閣予伊囓肉欶血[kh&egrave; bah suh hueh]、骨頭隨把[p&eacute;]抽。世界各地已經有袂少「非暴力革命」成功个例，<strong>爛塗有刺</strong>！雖然無攑武器佮伊相殺，猶原有真濟好步數，來迫 壓霸政府落台。</p>
<p><strong>雞屎落塗也有三寸煙</strong> [ke-s&aacute;i lo̍h-th&ocirc;o iā ū sann-tsh&ugrave;n ian]，上重要个，就是家己愛覺醒，也鼓舞濟濟民眾覺醒。</p>
<p>&copy; 潘科元 2014 版權所有．敬請賜教</p>

