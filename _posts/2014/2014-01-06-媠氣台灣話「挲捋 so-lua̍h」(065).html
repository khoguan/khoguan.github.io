---
layout: post
title: 媠氣台灣話「挲捋 so-lua̍h」(065)
date: 2014-01-06 12:26:18 +0800
author: 潘科元
categories: [媠氣台灣話專欄]
---

<h3>媠氣台灣話「挲捋 so-lua̍h」(065) 作者：潘科元</h3>
<p><strong>解說：</strong>挲捋[so-lua̍h]，「挲」是動詞，輕輕仔來回摸个意思；「捋」也是動詞，出力來回摩擦。兩字結合形成類義並列結構動詞，有兩重意思。</p>
<p>一、具體个動作，就是來來回回，也「挲」也「捋」个動作。</p>

<p>例句：<br />
<span class="highgreen">咱儂若著一驚，心臟 phi̍h-pho̍k-tsh&aacute;inn、喘大氣，手自然會去挲捋家己个胸坎，予身心恢復平靜。</span>
</p>

<p>（L&aacute;n l&acirc;ng nā tio̍h tsi̍t-kiann, sim-tsōng phi̍h-pho̍k-tsh&aacute;inn, tshu&aacute;n tuā-khu&igrave;, tshi&uacute; tsū-ji&acirc;n ē kh&igrave; so-lua̍h ka-tī &ecirc; hing-kh&aacute;m, hōo sin-sim khue-ho̍k p&icirc;ng-tsīng.）</p>
<p>二、引申佇人際互動，指安搭、安撫[an-b&uacute;]別儂个情緒，親像講溫柔話來suah儂个受氣。</p>

<p>例句：<br />
<span class="highgreen">頭家起歹，大罵迄个失覺察个辛勞，佳哉頭家娘佇邊--仔挲捋，頭家才無共伊辭--去。</span>
</p>

<p>（Th&acirc;u-ke kh&iacute;-ph&aacute;inn, tuā-mē hit-&ecirc; sit-kak-tshat &ecirc; sin-l&ocirc;, ka-ts&agrave;i th&acirc;u-ke-ni&ucirc; tī pinn=&aacute; so-lua̍h, th&acirc;u-ke tsiah b&ocirc; kā i s&icirc;--kh&igrave;.）</p>
<p><strong>近義詞：</strong>安搭。</p>
<p><strong>補充俗語一：</strong>「一下挲，平波波」[Tsi̍t-ē so, p&ecirc;nn/p&icirc;nn-pho-pho]。比喻儂好手腕，一出面隨時就將糾紛排解好勢。</p>
<p><strong>補充俗語二：</strong>「一下捋，就走縒」[Tsi̍t-ē lua̍h, tsiū ts&aacute;u-tsua̍h]。佮頂一句倒反，比喻成事不足，敗事有餘，一出手就害了了。</p>
<p><strong>相關詞：</strong>挲圓捏扁[so-&icirc;nn tēnn/tīnn-p&iacute;nn]。</p>
<p><strong>感謝：</strong>杜建坊先生提供俗語：「挲挲18 (si̍p-pat)哥」。弘宛然布袋戲團个吳榮春先生，提供布袋戲口白「一下挲，平波波，無儂敢佮我夯篙[gi&acirc;-ko]；一下搝[khi&uacute;]，平li&uacute;-li&uacute;，無儂敢佮我夯手。」</p>
<p>&copy; 潘科元 2014 版權所有．敬請賜教</p>
