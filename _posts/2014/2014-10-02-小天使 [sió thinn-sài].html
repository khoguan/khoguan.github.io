---
layout: post
title: 小天使 [sió thinn-sài]
date: 2014-10-02 12:07:44 +0800
author: 潘科元
categories: [生活台文, 活咧]
---

<p>下昏暗，oo-t&oacute;o-b&aacute;i 佇半路無油熄火，牽去附近个加油站搭油，拄著一位少年家，騎機車經過，主動出聲問我需要幫助無，佇當咧做捷運工程，暗暗个文心路邊，我一時聽無明，掠準是奇怪个儂過來招我去佗位「輕鬆」一下（幾年前有拄過即種三七仔，世界大台中嘛，有真濟場所通予咱輕鬆，真競爭。）。</p>
<p>我講我無油，欲去加油站，佇頭前爾爾，無要緊。伊先開喙問我个時講華語，我用台語應伊，伊就也講台語。伊真好心，叫我坐上車，伊綴後壁哪騎伊个車，哪出一支跤共我鬥捒車。第一擺佇平路，我騎oo-t&oacute;o-b&aacute;i免催油，車就「家己」一直走，涼風吹佇我个頭面，我才發現我即陣無戴安全帽。</p>
<p>到位了後，我共伊說謝，伊就做伊走矣。</p>
<p>大都市內單身過日，無意中予我遇著一个毋知名姓、來歷个小天使[thinn-s&agrave;i]，佇遮我欲閣對伊表示感恩。</p>

