---
layout: post
title: 媠氣台灣話「惡積、惡質」(066)
date: 2014-01-15 11:48:17 +0800
author: 潘科元
categories: [媠氣台灣話專欄]
tags: [教會公報]
---

<h3>媠氣台灣話「惡積、惡質」(066) 作者：潘科元</h3>
<p><strong>解說「惡積」：</strong>惡積[ok-tsik] 是古早話，就是累積[lu&iacute;-tsik]罪惡、作惡多端[tsok-ok to-tuan]个意思</p>

<p>文例 1：<br />
<span class="highgreen">遮个奸貪狗官，做惡積攏毋驚報應。</span>
</p>

<p>（Tsia &ecirc; kan-tham k&aacute;u-kuann, ts&ograve; ok-tsik l&oacute;ng m̄-kiann p&ograve;-&igrave;ng.）</p>

<p>文例 2：<br />
<span class="highgreen">
    易經講：「積善之家，必有餘慶；積不善之家，必有餘殃。」某儂事業做遐大，結局遐衰尾，也是惡積所致。</span>
</p>

<p>（Ia̍h-king k&oacute;ng, "Tsik siān tsi ka, pit i&uacute; &ucirc;-kh&igrave;ng; tsik put-siān tsi ka, pit i&uacute; &ucirc; iong." B&oacute;o-l&acirc;ng sū-gia̍p ts&ograve; hiah tuā, kiat-kio̍k hiah sue-bu&eacute;, iā sī ok-tsik s&oacute;o-t&igrave;.）</p>
<p><strong>解說「惡質」：</strong>惡質[ok-tsit] 是到甲日本時代後期才漸漸時行起來，這是台灣儂對日語漢字詞「惡質 あくしつ」吸收過來，照字唸台語音--个。日文个用法，有指物件品質不良，也有指儂邪惡失德，台語較捷用來指儂。</p>
<p>古早詞「惡積」佇台灣恐驚已經廢無--去；若「惡質」目前一般台語儂攏會曉得。金門話研究者洪乾祐老先生認為台灣儂是「惡積 ok-tsik」唸走音去，變「惡質 ok-tsit」，其實是無仝來源。</p>

<p>文例 3：<br />
<span class="highgreen">
    偷挖儂个地、偷拆儂个厝，厝內个物件共儂摃歹了了，
    閣叫儂著納拆除費，即个無天良个縣長遐惡質，猶原高票連任。</span>
</p>

<p>（Thau-&oacute;o l&acirc;ng &ecirc; tē, thau-thiah l&acirc;ng &ecirc; tsh&ugrave;, tsh&ugrave;-lāi &ecirc; mi̍h-kiānn kā l&acirc;ng k&ograve;ng-ph&aacute;inn li&aacute;u-li&aacute;u, koh ki&ograve; l&acirc;ng tio̍h la̍p thiah-t&ucirc;-hu&igrave;, tsit-&ecirc; b&ocirc; thian-li&ocirc;ng &ecirc; kuān-ti&uacute;nn hiah ok-tsit, i&ucirc;-gu&acirc;n ko-phi&ograve; li&acirc;n-jīm.）</p>

<p>文例 4：<br />
<span class="highgreen">
惡質个企業主，逐年億來億去个營收，煞全然無顧環保衛生，偷埋涵管，
直接落化學毒水落去地下水層，即種儂著愛判十个死刑，才有夠額補贖伊个罪惡。</span>
</p>

<p>（Ok-tsit &ecirc; kh&igrave;-gia̍p-ts&uacute;, ta̍k-n&icirc; ik-l&acirc;i-ik-kh&igrave; &ecirc; &icirc;ng-siu, suah <strong>tsn̂g-ji&acirc;n</strong> b&ocirc; k&ograve;o khu&acirc;n-p&oacute;-uē-sing, thau t&acirc;i &acirc;m-k&oacute;ng, ti̍t-tsiap <strong>l&agrave;u</strong> hu&agrave;-ha̍k to̍k-tsu&iacute; lo̍h-kh&igrave; tē-hā-tsu&iacute;-ts&acirc;n, tsit-tsi&oacute;ng l&acirc;ng tio̍h-&agrave;i phu&agrave;nn tsa̍p-&ecirc; s&iacute;-h&icirc;ng, tsiah ū k&agrave;u-gia̍h p&oacute;o-sio̍k i &ecirc; tsuē-ok.）</p>

<p>註跤：1931年台日大辭典有收「惡積」，無收「惡質」。教會公報，佇1948年12月第720號開始出現「ok-chit」。</p>
<p>&copy; 潘科元 2014 版權所有．敬請賜教</p>

