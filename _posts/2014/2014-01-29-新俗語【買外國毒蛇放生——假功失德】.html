---
layout: post
title: 新俗語【買外國毒蛇放生——假功失德】
date: 2014-01-29 13:58:50 +0800
author: 潘科元
categories: [台灣俗諺]
---

<p>台灣俗語有一句孽詰仔話【買鹹魚放生&mdash;&mdash;毋知死活】，鹹魚當然早就無命矣，閣買來欲放生，咁毋是真戇？</p>
<p>咱看一寡有名望个宗教人士，用救苦護生來積功累德个名義，向信徒題緣[t&ecirc;-i&acirc;n]大條善款，刁工去共專門賣【放生鳥、放生龜、放生魚】个生理儂買一大堆外地種个動物，濫糝糝、粗魯魯做一睏放入山、放落海。</p>
<p>結局，遮个外來動物，毋是適應袂去，艱苦死，就是活落來擾亂著在地原本个物種基因佮生態平衡，這毋但是戇，閣較是罪過[tsuē-ku&agrave;]。</p>
<p>其中甚至有儂大量放生外國種个大尾毒蛇入去台灣个內山！這攏毋是放生，是咧害生、殺生，破壞生態。</p>
<p>佇遮欲撰[tsuān]一句新俗語【買外國毒蛇放生&mdash;&mdash;假功失德[k&eacute;-kong sit-tik]】。</p>

