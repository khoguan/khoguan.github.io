---
layout: post
title: 感謝楊燁先生惠送古冊
date: 2014-01-09 15:11:44 +0800
author: 潘科元
categories: [文獻, 白話字聖經]
tags: [教會公報]
---

<p><img border="0" src="/assets/too/2014/0109/1950-singsi-1950-siniok.jpg" width="700" height="590" /></p>
<p>楊燁先生好情意 I&ucirc;ⁿ Iap sian-siⁿ h&oacute; ch&ecirc;ng-&igrave;<br /> 送阮聖經佮聖詩 S&agrave;ng go&aacute;n S&egrave;ng-keng kap S&egrave;ng-si<br /> 一九五空白話字 It-ki&uacute; ng&oacute;͘-kh&ograve;ng pe̍h-ōe-jī<br /> 字法猶原照舊時 Jī-hoat i&ucirc;-go&acirc;n chi&agrave;u kū-s&icirc;</p>
<p>正手爿迄本，就是巴克禮牧師所主譯个台語白話字聖經，冊名頁寫：</p>
<p>咱个救主<br /> 耶穌基督<br /> 个<br /> 新約<br /> 全書<br /> 中華聖經會<br /> 上海<br /> 1950</p>
<p>即部聖經，1916年初版，沿用白話字个舊字法(spelling)，親像 ts&uacute;、tso&acirc;n，台語「舌尖不送氣塞擦音」拄著後壁个母音是 a / o / u 就寫 ts，若是 i / e，才寫 ch，這是偏向音值描寫个記法。後來毋知對佗一年開始，白話字聖經个聲母 ts 才全面改做 ch，早前無電腦，欲改這，足厚工！這是偏音位个記法，我有一本 1990 年个版本就是按呢。</p>
<p>若是 1933 年初版个巴牧師舊約聖經，一開始就採用新字法，無分 ts 佮 ch 囉。</p>
<p>倒手爿迄本，下跤寫「台南新樓光復印書局印」，1885年巴克禮牧師拄備辦印刷機佇新樓，來印《台灣府城教會報》，迄時叫做「Tsū-tin-t&ocirc;ng」（聚珍堂），後來有一站，幾若个報紙聯合做一个，改號做「台灣教會公報社」。1942年，日本儂禁白話字，停刊。1945年11月2號，閣開辦，就改名「光復印書局」，繼續發行《台灣教會公報》。</p>

