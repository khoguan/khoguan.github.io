---
layout: post
title: 甲午賀正
date: 2014-01-30 10:46:33 +0800
author: 潘科元
categories: [台文講台灣, 時局]
---

<p>今仔日辭年[s&icirc;-n&icirc;]，在此借花獻佛，轉貼北投文史家 楊燁 [iap] 先生手畫个<a href="https://www.facebook.com/photo.php?fbid=769139703114973&amp;set=a.124834157545534.16189.100000568522738&amp;type=1" target="_blank" title="2014八駿甲午">賀卡</a>，來共列位鄉親先進恭賀新正[tsiann]。</p>
<p>即張【八駿甲午】[Pat-ts&ugrave;n Kap-ng&oacute;o] 有畫八隻古錐馬：</p>
<p>輪仔馬 [li&aacute;n-&aacute;-b&eacute;]<br /> 硌硞馬 [lo̍k-kho̍k-b&eacute;]<br /> 玲瑯馬 [lin-long-b&eacute;]<br /> 鐵馬 [thih-b&eacute;]<br /> 竹馬 [tik-b&eacute;]<br /> Tuainn-tuainn馬<br /> 跳跳馬 [thi&agrave;u-thi&agrave;u-b&eacute;]<br /> 海馬 [h&aacute;i-b&eacute;]</p>
<p>遮个馬，雖然算是假馬，但是攏比總督府內迄隻【豬母掛鞍[uann]&mdash;&mdash;毋是馬】个馬，閣較有路用。</p>
<p>頂兩擺甲午[kah-gōo]年到今 120 年，台灣先予日本統治 50 冬，閣來 70 冬就攏予中國流亡體制統治袂煞，此去毋知閣著幾十年、幾百年久，咱台灣儂才會得出頭天，用台灣國个名義，佮世界各民主國家平坐徛？</p>
<p>咱个母語，也強欲滅無去矣。我唯一有才調做个，就是為我个爸母語、鄉親話，留落一寡文字音影，見證伊存在个光彩。</p>

