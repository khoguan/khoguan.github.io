---
layout: post
title: 2023-09-23「䆀才」舉例
date: 2023-09-23 
author: 潘科元
categories: [台文講台灣, 時局]
tags: [阿元新語]
---
## 學習台語
### 【䆀才 bái-tsâi】舉例

> 猴頭老鼠耳，烏目仁吊上天，椪柑面，雷公喙，講話含瀾閣臭屁，笑起來袂輸河馬咧哈唏。  
> （Kâu-thâu niáu-tshí-hīnn, oo-ba̍k-jîn tiàu tsiūnn thinn, phòng-kam-bīn,
> luî-kong-tshuì, kóng-uē kâm-nuā koh tshàu-phuì, tshiò--khí-lâi bē-su
> hô-bé teh hah-hì.）
>
> Tshi̍h-tsho̍p-叫，食飯 ná 食䊩；𧮙姦撟，罵儂太監狗囝孫。  
> （Tshi̍h-tsho̍p-kiò, tsia̍h-pn̄g ná tsia̍h-phun; tshoh-kàn-kiāu,
> mē lâng thài-kàm káu-kiánn-sun.）
{: .prompt-tip }

## 阿元新語104佮105

舊俗語：

1. 賊面 菜公心[tsha̍t-bīn tshài-kong-sim]：面惡心善。

2. 賊心 和尚面[tsha̍t-sim huê-siūnn-bīn]：面善心惡。

### 阿元新語104

> 面惡喙毒  
> bīn.-ok.-tshuì.-to̍k
{: .prompt-tip }

---

舊俗語：一支喙較毒飯匙銃。  
Tsi̍t ki tshuì khah to̍k pn̄g-sî-tshìng.

### 阿元新語105

> 一支面，較媠大猩猩；一支喙，較毒飯匙銃。  
> Tsi̍t ki bīn, khah suí tuā-sing-sing; tsi̍t ki tshuì, khah to̍k pn̄g-sî-tshìng.
{: .prompt-tip }

這是用來形容「面惡喙毒」个比喻話。即句話講了有較惡毒，總是用來對付面惡喙毒个儂，
猶無算過份。
