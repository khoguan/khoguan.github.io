---
layout: post
title: 七月半，風颱天
date: 2013-08-21 23:20:46 +0800
author: 潘科元
categories: [四句連（四句聯）]
tags: [四句連]
---

<p><iframe width="420" height="315" src="//www.youtube.com/embed/ONSVBumM-bA" frameborder="0" allowfullscreen=""></iframe></p>
<p>台灣俗語「長工望落雨，乞食望普度」，拄搪今仔日七月半兼做風颱，毋知逐角勢个長工佮乞食 有好空--著--無？</p>
<p>佇馬政府英明領導下，咱台灣儂有真濟是趁li&uacute;-li&uacute;，食li&uacute;-li&uacute;，買袂起半間厝通好蹛永久。閣來伊欲迎接中國頭家佮勞工入來台灣 佔資源，到時，咱連自由身个走趁儂嘛無通做，著予外儂 差教使派、乏死死，才分有一碗仔燒。</p>
<p>有影是－－ <br />總統頓予阿九兄 [ts&oacute;ng-th&oacute;ng# tǹg hōo A-ki&uacute;-hiann] <br />好頭好面話好聽 [h&oacute;-th&acirc;u# h&oacute;-bīn# uē# h&oacute; thiann] <br />台灣民眾望好額 [T&acirc;i-u&acirc;n b&icirc;n-tsi&ograve;ng# bāng h&oacute;-gia̍h] <br />無疑煞著做乞食 [b&ocirc;-g&iacute;# suah tio̍h ts&ograve; khit-tsia̍h]</p>
<p>音註： <br />1.「長工望落雨，乞食望普度」 <br />[tn̂g-kang bāng lo̍h-hōo, khit-tsia̍h bāng ph&oacute;o-tōo]</p>
<p>2. 拄搪 t&uacute;-tn̄g，適逢。</p>
<p>3. 逐角勢 ta̍k kak-s&igrave;，各地方、各所在。</p>
<p>4. 好空 h&oacute;-khang，俗寫 誤做「好康」。</p>
<p>5. 趁li&uacute;-li&uacute;，食li&uacute;-li&uacute;，是「趁了了，食了了」[th&agrave;n li&aacute;u-li&aacute;u, tsia̍h li&aacute;u-li&aacute;u] 个變音，盡趁 盡開，〔賺多少，就花掉多少〕，無法度賰錢。</p>
<p>6. 永久 &iacute;ng-ki&uacute;，佮頭前个 li&uacute;-li&uacute; 押韻。</p>
<p>7. 走趁儂 ts&aacute;u-th&agrave;n-l&acirc;ng，勞動者、販夫走卒。</p>
<p>8. 差教使派 tshe-kah s&aacute;i-ph&agrave;i，注意「教」字佇遮唸入聲 kah，是差遣，毋是教導。0</p>
<p>9. 乏死死 ha̍t-s&iacute;-s&iacute;，限制、控制甲真嚴。</p>
<p>10. 分[pun]有一碗仔燒，乞討著一碗燒个食物。</p>
<p>11. 頓[tǹg]予阿九兄，用「頓印仔」个動作來指投票選舉。</p>
<p>12. 最後兩句也是對俗語轉化出來个，「想欲好額，敢[k&aacute;nn]會做乞食」。</p>

