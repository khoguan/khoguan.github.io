---
layout: post
title: 台語詞「改變」文白音意義有分
date: 2013-07-17 03:12:38 +0800
author: 潘科元
categories: [語詞, 台語語詞探討]
tags: [教會公報]
---

<p>舊約箴言(29: 20)兩版本比較：</p>
<p>一、委辦譯本文言聖經(1855)：「愚者猶可望其改過，造次者終生絕望」</p>
<p>二、馬雅各台語聖經(1884)：G&ocirc;ng-l&acirc;ng i&aacute;u-k&uacute; thang ǹg-bāng i k&oacute;e-p&igrave;ⁿ, lām-s&aacute;m &ecirc; l&acirc;ng chi̍t-s&igrave;-l&acirc;ng b&ocirc; thang ǹg-bāng.</p>
<p>（戇儂 i&aacute;u-k&uacute;通向望伊改變，濫糝个儂 一世儂無通向望。）</p>
<p>即段支持我講過个話：「改變，若唸白話音 k&oacute;e/k&eacute;-p&igrave;ⁿ，是特別指『改過向善』，毋是任何个改換變化」，若唸文言音 k&aacute;i-pi&agrave;n 是近代講法，才是通稱用法。</p>
<p>台語詞即種精密分化，毋是漢字表達會出个，但是若攏總h&igrave;ⁿ-sak漢字，又閣會變做兩組發音全然無仝，但是意思閣有包含關係个詞，學習者个腦神經較歹建立聯結，也減少一層興味。</p>
<p>總--是，毋通傷過倚靠漢字，著透過規節文例个閱讀，來掌握 k&eacute;-p&igrave;ⁿ 佮 k&aacute;i-pi&agrave;n 个差別。</p>
<p>註一：「改」白話音有腔口差，k&eacute; 是漳腔，k&oacute;e 是廈泉腔。現時一般台灣儂攏已經毋知即字有白話音，一律唸文言音 k&aacute;i。「變」白話音 p&igrave;nn 雖然閣有咧用，出現率也差早年真濟。</p>
<p>註二：「改變」唸文言音 k&aacute;i-pi&agrave;n，對咱來講，蓋捷用著，但是1885年 創刊个教會公報出到 1921.11，36年後个第 440 卷才頭擺出現。但是白話音 k&eacute;-p&igrave;ⁿ 佇十九世紀尾15年間初期个教會公報，就出現 49 遍；k&oacute;e-p&igrave;ⁿ 嘛出現過 5 遍。</p>
<p>台語真濟語詞，本是唸白話音，後來改唸文言音，有个意義無變，有个有變，我咧臆，這多數是佇日本時代開始發生个。</p>
<p>三、佇無講 k&aacute;i-pi&agrave;n 个年代，"change" 个通稱，有講「變換 pi&agrave;n/p&igrave;nn-&ograve;aⁿ」。</p>

