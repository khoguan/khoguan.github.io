---
layout: post
title: 教羅調號个台語名稱、標點符號个台語名稱
date: 2013-11-05 20:45:00 +0800
author: 潘科元
categories: [教育, 台語文教育談論]
---

<p>形容教羅（台羅）調號：</p>
<p>第一聲免調號 <br />第二聲，像 &aacute; 用一撇（phuat，也唸做 phiat）做記號 <br />第三聲，像 &agrave; 用一拖（thua）做記號 <br />第四聲免調號，韻尾是 p/t/k/h 其中一个。 <br />第五聲，像 &acirc; 用「人--字」[j&icirc;n--jī] 做記號 <br />第六聲台語普通腔無用 <br />第七聲，像 ā 用一劃（ui̍h / ue̍h）做記號 <br />第八聲，像 a̍h 用一徛（khiā）做記號</p>
<p>台語筆劃名稱，一劃（廈、泉腔 ui̍h，漳腔 ue̍h）主要是指橫劃，直劃叫做「徛」[khiā]。hyphen 叫做「連劃 li&acirc;n-ui̍h」，double hyphen 叫做「雙連劃 siang-li&acirc;n-ui̍h」。</p>
<p>一撇、一拖、一劃、一徛，其實也是漢字「永字八法」个台語叫法在內。
我以前有寫過：<a href="/posts/對應-永字八法-漢字筆畫个台語名稱/" >對應「永字八法」漢字筆畫个台語名稱</a></p>
<p>華語「大寫字母」，台語「大本字 tuā-p&uacute;n-jī」</p>
<p>標點符號： <br />形容「，」个形體：一點掛有拖尾。 <br />形容「；」个形體：頂面一點，下面一點掛有拖尾。 <br />形容「？」个形體：一彎徛[tsi̍t uan-khiā]，下面ke一點。 <br />形容「！」个形體：一直徛[tsi̍t ti̍t-khiā]，下面ke一點。 <br />形容「 &ldquo; &rdquo; 」个形體：頭前 是 兩點 掛拖尾 勾起；後面 是 兩點 掛拖尾 勾落。</p>
<p>以上參考 1885年八月 府城教會報、1923 廈英大辭典補篇、1931 台日大辭典，有小可仔修訂補添。</p>
<p>1883 John Macgowan 英廈辭典有收「tō͘-ti&aacute;m」就是「 , 」，即个詞漢字thang寫做「逗點」「讀點」。「讀」佇遮愛讀勾破去聲。</p>
<p>1923 廈英大辭典補編 關係羅馬字標點符號个名稱： <br />「句點 k&ugrave;-ti&aacute;m」是「 ; 」，也叫做「點撇 ti&aacute;m-phoat/phiat」 <br />「大句點 toā-k&ugrave;-ti&aacute;m」，也叫做「兩點 nn̄g-ti&aacute;m」，是「 : 」 <br />「節點 chat-ti&aacute;m」是「 . 」 <br />「問點 mn̄g-ti&aacute;m」是「 ? 」 <br />「hāiⁿ 點」是「 ! 」 <br />「引句點 &iacute;n-k&ugrave;-ti&aacute;m」是「 " " 」</p>
<p>遮个名稱佮近代標點號名、用法个概念無仝，西洋較古早个標點用法分四級，愈後壁个停睏愈久：</p>
<p>, tōo-ti&aacute;m 讀(逗)點 <br />; k&ugrave;-ti&aacute;m 句點 <br />: tuā-k&ugrave;-ti&aacute;m 大句點 <br />. tsat-ti&aacute;m 節點</p>
<p>「節點」比「大句點」範圍閣較大，隔開 section。 <br />「大句點」毋是做解說个路用。</p>
<p>標點个用法一直演變，以上个分法，會使參考 1795 Lindley Murray 所出版个 English Grammar, Adapted to the Different Classes of Learners（銷出兩千萬本以上），內底寫講：</p>
<p style="padding-left: 30px;">Punctuation is the art of dividing a written composition into sentences, or parts of sentences, by points or stops, for the purpose of marking the different pauses which the sense, and an accurate pronunciation require.</p>
<p style="padding-left: 30px;">The Comma represents the shortest pause; the Semicolon, a pause double that of the comma; the Colon, double that of the semicolon; and a period, double that of the colon.</p>
<p style="padding-left: 30px;">The precise quantity or duration of each pause, cannot be defined; for it varies with the time of the whole. The same composition may be rehearsed in a quicker or a slower time; but the proportion between the pauses should be ever invariable.</p>
<p>「hāiⁿ 點」个講法有表現出台語个氣口、特色！</p>
<p>引用廈英大辭典： <br />k&ugrave;-ti&aacute;m, a semi-colon. toā-k&ugrave;-ti&aacute;m, a colon. nn̄g-ti&aacute;m, a colon. chat-ti&aacute;m, a full stop. mn̄g-ti&aacute;m, a mark of interrogation. hāiⁿ-ti&aacute;m, a mark of exclamation. &iacute;n-k&ugrave;-ti&aacute;m, marks of quotation.</p>
<p><a href="http://minhakka.ling.sinica.edu.tw/tou/su_tian_2/227.jpg" target="_blank">原文件圖檔</a></p>

