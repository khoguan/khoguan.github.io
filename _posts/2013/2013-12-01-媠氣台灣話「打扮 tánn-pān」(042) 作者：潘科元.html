---
layout: post
title: 媠氣台灣話「打扮 tánn-pān」(042) 作者：潘科元
date: 2013-12-01 22:58:00 +0800
author: 潘科元
categories: [媠氣台灣話專欄]
---

<p>媠氣台灣話「打扮 t&aacute;nn-pān」(042)</p>
<p>遮欲紹介个，毋是「梳妝打扮 se-tsng t&aacute;nn-pān」迄種意思个「打扮」，是特殊用法「共伊當做〇〇打扮」，這是共伊當做〇〇來對待个意思。</p>
<p>鄭溪泮先生台語小說《Chhut S&iacute;-s&ograve;aⁿ》(1926) p.156:</p>
<p>「L&iacute; tio̍h k&iacute;n kh&igrave;; nā b&ocirc;, g&oacute;a beh jīn l&iacute; ch&ograve; chha̍t, l&acirc;i t&aacute;ⁿ-pān.」</p>
<p>（汝著緊去，若無，我欲認汝做賊來打扮。）</p>
<p>文例1：伊迄个部長老爸做主，政商聯姻，共伊娶一个無伊緣个千金小姐。一年過去，伊i&aacute;u是共小姐當做生柴打扮，煞尾離緣，閣著賠儂si&aacute;u-l&eacute;。</p>
<p>（I hit-&ecirc; pōo-ti&uacute;nn lāu-pē ts&ograve;-ts&uacute;, ts&igrave;ng-siong li&acirc;n-in, kā i tshuā tsi̍t-&ecirc; b&ocirc; i i&acirc;n &ecirc; tshian-kim-si&oacute;-tsi&aacute;. Tsi̍t-n&icirc; ku&egrave;--kh&igrave;, i i&aacute;u sī kā si&oacute;-tsi&aacute; t&ograve;ng-ts&ograve; tshinn-tsh&acirc; t&aacute;nn-pān, suah-bu&eacute; lī-i&acirc;n, koh tio̍h pu&ecirc; l&acirc;ng si&aacute;u-l&eacute;.）</p>
<p>註跤：「某儂共怹某當做生柴打扮」是套語，意思是翁無疼某，毋肯佮某仝房。「賠si&aacute;u-l&eacute;」，就是〔賠遮羞費〕。</p>
<p>文例2：即个統治集團，掠咱人民做奴隸打扮，軟土深掘，結果多數儂煞干焦會曉怨嘆家己無才調親像儂有十八pha通領。</p>
<p>（Tsit-&ecirc; th&oacute;ng-tī tsi̍p-thu&acirc;n, lia̍h l&aacute;n j&icirc;n-b&icirc;n ts&ograve; l&ocirc;o-lē t&aacute;nn-pān, nńg-th&ocirc;o tshim ku̍t, kiat-k&oacute; to-s&ograve;o l&acirc;ng suah kan-ta ē-hi&aacute;u u&agrave;n-th&agrave;n ka-tī b&ocirc;-ts&acirc;i-tiāu tshin-tshiūnn l&acirc;ng ū tsa̍p-peh-pha thang ni&aacute;.）</p>
<p>&copy; 潘科元 2013 版權所有</p>

