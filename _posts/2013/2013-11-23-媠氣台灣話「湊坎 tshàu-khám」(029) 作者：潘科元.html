---
layout: post
title: 媠氣台灣話「湊坎 tshàu-khám」(029) 作者：潘科元
date: 2013-11-23 16:45:15 +0800
author: 潘科元
categories: [媠氣台灣話專欄]
---

<p>媠氣台灣話「湊坎 tsh&agrave;u-kh&aacute;m」(029)</p>
<p>解說：湊坎[tsh&agrave;u-kh&aacute;m]，就字面來分析，佇一坎一坎（一階一階）个當中，拄拄好合[ha̍h]著某一坎，就是機會、機緣拄拄好，華語〔碰巧、湊巧〕个意思。</p>
<p>同義詞「湊拄坎 tsh&agrave;u-t&uacute;-kh&aacute;m」，「湊」佮「拄」攏是動詞，意思也倚近，所以算是重疊个講法。其實台語嘛有講「湊巧 tsh&agrave;u-khi&aacute;u」。總--是，「湊坎、湊拄坎、湊巧」即三个好詞攏強欲變死語，今中年个嘛罕得有儂知。</p>
<p>文例1：拄欠用即項物，湊坎 儂咧清貨底，大俗賣，若無，根本買袂起。</p>
<p>（T&uacute; khi&agrave;m-īng tsit-hāng mi̍h, tsh&agrave;u-kh&aacute;m l&acirc;ng teh tshing hu&egrave;-t&eacute;, tuā sio̍k-bē, nā b&ocirc;, kin-p&uacute;n b&eacute; bē kh&iacute;.）</p>
<p>文例2：伊去共校長奏歹話，湊拄坎 予工友聽著，儂講鴨卵較密嘛有縫。</p>
<p>（I kh&igrave; kā hāu-ti&uacute;nn ts&agrave;u ph&aacute;inn-uē, tsh&agrave;u-t&uacute;-kh&aacute;m hōo kang-i&uacute; thiann--tio̍h, l&acirc;ng k&oacute;ng ah-nn̄g khah ba̍t mā ū phāng.）</p>
<p>近義詞：拄好[t&uacute;-h&oacute;]、拄千[t&uacute;-tshian]、千拄千[tshian-t&uacute;-tshian]、tshiāng-t&uacute;-tshiāng。</p>
<p>&copy; 潘科元 2013 版權所有</p>

