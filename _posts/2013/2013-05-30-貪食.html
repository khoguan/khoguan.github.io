---
layout: post
title: 貪食
date: 2013-05-30 18:37:48 +0800
author: 潘科元
categories: [台灣俗諺]
---

<p>2013-05-21 聽素食ph&aacute;ng店个頭家娘 報講附近一間賣煎包个擔仔，改做素个。我真歡喜，走去共伊交關，先買兩粒來試māi，扑算敢[k&aacute;nn]無夠，閣再加買兩粒。四粒煎包 thui落腹、一杯豆奶欶[suh]落喉，閣擘[peh]二十粒玉荷包个荔枝來食新，彼是開[khui]有機農場个好朋友相送个。</p>
<p>食了煞走腹[ts&aacute;u-pak]，才想著古早儂言： 「貪食無補，落屎艱苦」[tham-tsia̍h b&ocirc; p&oacute;o, l&agrave;u-s&aacute;i kan-kh&oacute;o]。</p>
<p>五月23，做兩葩歌詩來警省[k&iacute;ng-s&iacute;ng]家己：</p>
<p>三頓照時八分飽 [sann-tǹg# tsi&agrave;u-s&icirc;# peh-hun p&aacute;] <br />貪食無補喙舌麻 [tham-tsia̍h# b&ocirc; p&oacute;o# tshu&igrave;-tsi̍h# b&acirc;] <br />落瀉艱苦啥儂kah？[l&agrave;u-si&agrave;# kan-kh&oacute;o# si&aacute;nn-l&acirc;ng# kah?] <br />傷肝礙胃食袂焦 [siong-kuann# gāi-uī# tsia̍h bē ta]</p>
<p>貪食好物無補所 [tham-tsia̍h h&oacute;-mi̍h# b&ocirc; p&oacute;o-s&oacute;o] <br />喙飽目枵愛孝孤 [tshu&igrave;# p&aacute;# ba̍k# iau# &agrave;i h&agrave;u-koo] <br />走動瀉腹真艱苦 [ts&aacute;u-tāng# si&agrave;-pak# tsin kan-kh&oacute;o] <br />無彩儂物蓋胡塗 [b&ocirc;-tsh&aacute;i l&acirc;ng-mi̍h# k&agrave;i h&ocirc;o-t&ocirc;o]</p>
<p>註：台語「走腹、落瀉、走動、瀉腹」，攏是「落屎」个意思，但是較雅氣。</p>

