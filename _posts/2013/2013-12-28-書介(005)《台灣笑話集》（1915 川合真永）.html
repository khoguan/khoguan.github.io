---
layout: post
title: 書介(005)《台灣笑話集》（1915 川合真永）
date: 2013-12-28 19:33:23 +0800
author: 潘科元
categories: [文獻, 台日對照台語文獻]
---

<p><img border="0" src="/assets/too/2013/1228/taiuan-tshioue-tsip.jpg" width="1278" height="1068" /></p>
<p>冊名：<strong>台灣笑話集</strong><br /> 編作者：<strong>川合真永</strong><br /> 出版日期：1915-08-10（大正四年）<br /> 印刷所：台灣日日新報社（台北）</p>
<p>收集當年流傳佇台灣民間个笑詼古，計共 50 篇。台語文（漢字 kah Kh&aacute;-nah標音）、日文對譯。</p>
<p>川合先生个台語不止老到[l&aacute;u-t&agrave;u]，伊个台文氣口真好，相當表現出古早台灣儂个人情世故。每一篇笑詼，將代誌講完就煞，總--是，讀者thang家己去思考伊背後个意義，有个是對貪官污吏个不滿、有个是對世態炎涼个剾洗、有个是對咱儂予感情束縛，致到愚癡不明个反省。</p>
<p>從中有幾若篇，洪惟仁先生有改寫過，收集佇1999出版个《台語經典笑話》裡，讀者thang提舊作佮改作來比較，定著會得著台文寫作个大啟示。</p>
<p>《台灣笑話集》遮有翕像電子 PDF 檔：<a href="http://jdlib.ntl.gov.tw/cgi-bin/browse.cgi?bookid=bjn00184">http://jdlib.ntl.gov.tw/cgi-bin/browse.cgi?bookid=bjn00184</a></p>

