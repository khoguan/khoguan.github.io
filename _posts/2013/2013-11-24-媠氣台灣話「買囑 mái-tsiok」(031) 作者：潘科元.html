---
layout: post
title: 媠氣台灣話「買囑 mái-tsiok」(031) 作者：潘科元
date: 2013-11-24 15:06:23 +0800
author: 潘科元
categories: [媠氣台灣話專欄]
---

<p>媠氣台灣話「買囑 m&aacute;i-tsiok」(031)</p>
<p>解說：買囑[m&aacute;i-tsiok]，「買 m&aacute;i」是「收買 siu-b&eacute;」，「囑 tsiok」是吩咐[huan-h&ugrave;]，即个詞是台語對古文抑是章回小說吸收來个，唸文言音 m&aacute;i-tsiok。「買囑」佇中文辭典个解說是「謂給人錢財，請託辦事」，若是台語咧應用，通常是指用無正當个手段去買收[b&eacute;-siu]--儂。</p>
<p>「買囑」現今台語儂罕得用，但是台日大辭典有收，南管戲文、歌仔冊、李天祿大師个布袋戲不時出現，我也捌佇野台歌仔戲聽過，可見這確實也是寶貴个台語資產在內。</p>
<p>文例1：無天良个財團，買囑官員、學者，閣 oo-se 一寡地方頭儂，「小鬼袂堪得大百金」，眾儂就按呢潦草通過環境影響評估，毀壞國家公園个海岸生態，來起大飯店。</p>
<p>（B&ocirc;-thian-li&ocirc;ng &ecirc; ts&acirc;i-thu&acirc;n, m&aacute;i-tsiok kuann-u&acirc;n, ha̍k-tsi&aacute;, koh oo-se tsi̍t-ku&aacute; tē-hng th&acirc;u-l&acirc;ng, "si&oacute;-ku&iacute; bē-kham-tit tuā-pah kim", ts&igrave;ng-l&acirc;ng tsiū-&aacute;n-ne l&oacute;-tsh&oacute; thong-ku&egrave; khu&acirc;n-k&iacute;ng &iacute;ng-hi&oacute;ng ph&icirc;ng-k&oacute;o, hu&iacute;-huāi kok-ka kong-hn̂g &ecirc; h&aacute;i-huānn sing-th&agrave;i, l&acirc;i kh&iacute; tuā pn̄g-ti&agrave;m.）</p>
<p>文例2：大型个選舉，直接買票驚仔出破，候選人就用「改善福利政策」个手段來買囑人心。</p>
<p>（Tuā-h&icirc;ng &ecirc; su&aacute;n-k&iacute;, ti̍t-tsiap b&eacute;-phi&ograve; kiann-&aacute; tshut-phu&agrave;, hāu-su&aacute;n-j&icirc;n to̍h īng "k&aacute;i-siān hok-lī ts&igrave;ng-tshik" &ecirc; tshi&uacute;-tuānn l&acirc;i m&aacute;i-tsiok j&icirc;n-sim.）</p>
<p>近義詞：oo-se（日語來个）、買收[b&eacute;-siu]、布賂[p&ograve;o-lōo]、使賂[s&aacute;i-lōo]、楔空[seh-khang]、楔後手[seh-āu-tshi&uacute;]、塞後手[siap-āu-tshi&uacute;]、下後手[hē-āu-tshi&uacute;]。</p>
<p>文獻補充： <br />王順隆老師收集个閩南語俗曲唱本「歌仔冊」全文資料庫內底，「買囑」有出現 22 筆。像</p>
<p>廈門手抄本《陳三歌》： <br />林大暗想一計智 <br />買囑官員卜害伊 <br />就請武台共按司 <br />請爾學堂論事志</p>
<p>台北 黃塗活版所《五娘跳古井歌》第三本第10葩： <br />虧來虧去虧伊死 <br />林大亦免命賠伊 <br />總是了錢只事誌 <br />買囑官府來放離</p>
<p>同上，第三本第187葩： <br />林大聽見歡喜心 <br />櫃內再取一萬金 <br />交乎張賢上京去 <br />買囑王華奏掠伊</p>
<p>&copy; 潘科元 2013 版權所有</p>

