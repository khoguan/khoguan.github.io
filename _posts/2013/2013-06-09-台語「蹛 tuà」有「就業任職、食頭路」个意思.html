---
layout: post
title: 台語「蹛 tuà」有「就業任職、食頭路」个意思
date: 2013-06-09 16:21:04 +0800
author: 潘科元
categories: [語詞, 台語語詞探討]
---

<p>有朋友問講：「往過[&iacute;ng-ku&egrave;]問儂佇佗位食頭路个時，講做『Ah汝即馬蹛佇toh？』這是因為早期去食頭路，真濟公司抑工廠會準備所在予員工蹛，所以才按呢用，抑是有啥乜特別个含意?」</p>
<p>我个回覆：</p>
<p>台語動詞「蹛 tu&agrave;」包含「停留、居住徛起、過暝住宿、予儂倩/食頭路/就業任職、男女同居」各種意思。</p>
<p>「予儂倩、食頭路」親像「大囝蹛銀行、二囝蹛工場」。頭家/工場/公司有予辛勞所在 thang蹛 即點，有影會豐富即个動詞佇咱頭腦內个具體影像，但是就語源來講到底有因果關聯無？彼是無的確。</p>
<p>1873廈英大辭典所記錄个「tu&agrave;」，i&aacute;無「予儂倩」个意思。到 1923廈英典補篇就有，而且有真濟相關講法，按呢即種用法真有可能是二十世紀初才生出來个，現代2006个閩南方言大詞典（閩大典）也有收。下面四條文例，出對廈英典補篇，我有將原來个教羅轉做台羅。</p>
<p>1. kap i tu&agrave;, to be employed by him. <br />（「佮伊蹛」，予伊倩）。</p>
<p>2. tu&agrave; th&acirc;u-lōo, to be employed by him. <br />（「蹛頭路」，予伊倩，食頭路）。（閩大典註明是「廈漳」个講法，表示泉腔無按呢講）</p>
<p>3. gu&aacute; tu&agrave; b&ocirc; th&acirc;u-lōo, I could not get employment.<br />（「我蹛無頭路」，我無儂倩，揣無頭路）。</p>
<p>4. gu&aacute; tu&agrave; b&ocirc;, I could not get employment. <br />（「我蹛無」，我揣無頭路，失業）。</p>
<p>「佮儂蹛」即種講法，有兩類意思，一種是予儂倩去就業；一種是指查埔予儂招、抑是某儂佮別儂「同居」（男女關係）。</p>
<p>南部儂較單純，「佮儂蹛」通常指第一種意思；北部較「亂」，通常指第二種意思。若中部，佗一種意思愛看語境。即種地區差別，是大概个分法爾爾。</p>
<p>「蹛儂客」「佮儂客蹛」通常是咧講煙花女佮儂客「睏」。</p>
<p>（<time>2013-06-06</time> 先發表佇 Facebook）</p>

