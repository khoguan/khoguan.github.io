---
layout: post
title: 思而不學則殆
date: 2013-11-28 13:16:37 +0800
author: 潘科元
categories: [談論]
---

<p>俗語講：講甲予汝捌，喙鬚好扑結。學者費神了工 做出一部[phō]冊，才勉強講會清楚个道理，有先進 欲愛儂佇網路 十喙五舌个討論，開破甲予伊歡喜接受，咁毋是強人所難？</p>
<p>各儂先去讀冊、修課，讀了有問題，才來互相討論，按呢才是網路論壇存在个意義。毋肯堅心讀冊，干焦等欲抾儂个肉幼仔，按呢永遠毋捌學問个真滋味，也扑損眾儂熱心个氣力、浪費網路寶貴个資源。</p>
<p>孔子也有講：學而不思則罔，思而不學則殆（Ha̍k# j&icirc; put su# tsik b&oacute;ng, su# j&icirc; put ha̍k# tsik tāi.）：</p>
<p>親像搢鴨胿[ts&igrave;nn ah-kui] 欲累積智識，家己閣毋肯思考消化、融會貫通[i&ocirc;ng-huē ku&agrave;n-thong]，按呢就袂曉應用，茫茫渺渺真了然；</p>
<p>干焦靠家己土想土激[th&oacute;o-siūnn th&oacute;o-kik]，袂曉下工夫去學習過去个研究者所建立个規套觀念佮理論，按呢有疑問也永遠敨[th&aacute;u]袂開，別儂按怎解說予聽，嘛講袂伸奢[tshun-tshia]。無彩工，ke忝个爾爾。</p>

