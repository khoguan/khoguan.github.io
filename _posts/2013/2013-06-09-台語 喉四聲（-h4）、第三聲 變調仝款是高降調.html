---
layout: post
title: 台語 喉四聲（-h4）、第三聲 變調仝款是高降調
date: 2013-06-09 16:09:57 +0800
author: 潘科元
categories: [呼音, 台語聲調探討]
---

<p>台語普通腔 喉四聲（就是 -h 第四聲）變調了後，佮第三聲个變調仝款，攏是高降調。本調無仝，毋過變調了後个聲調就分袂出來啦。</p>
<p>容易糊混个語詞舉例：</p>
<p>一、<br /> 1. 剃頭[th&igrave;-th&acirc;u]个剃，是第三聲。 <br />2. 鐵頭[thih-th&acirc;u]个鐵，是喉四聲。</p>
<p>例句：鋼鐵儂个鐵頭，毋免剃頭。</p>
<p>有一寡「剃頭店」，愛變鬼怪，刁工寫做「鐵頭店」，像： <img src="http://img8.tnn.tw/store/StorePhoto/S_12899170527nOm.jpg" /></p>
<p>二、<br />1. 做工[ts&ograve;-kang]个做，是第三聲，漳个講 ts&ograve;，ts&ograve;-kang；若泉个講 tsu&egrave;，tsu&egrave;-kang。</p>
<p>2. 作田[tsoh-tsh&acirc;n]个作，是喉四聲，各地攏講 tsoh，tsoh-tsh&acirc;n。</p>
<p>另外，各地攏講「作穡 tsoh-sit」，無應該講 tsu&egrave;-sit。阮屏東講「作穡」，限定農業，北部儂講「作穡」包含任何「做工」个意思。</p>
<p>三、 <br />1. 說服[su&egrave;-ho̍k]个說，就是「遊說 i&ucirc;-su&egrave;」个說，是第三聲，無分腔口，這是特殊个勾破音。華語講 ㄕㄨㄟˋ ㄈㄨˊ，毋是 ㄕㄨㄛ ㄈㄨˊ，嘛是愛唸勾破。</p>
<p>2. 說明[sueh-b&icirc;ng]个說，是喉四聲，就是「解說 k&aacute;i-sueh」个 sueh，白話音。這漳腔講 sueh，sueh-b&icirc;ng；老泉腔講 serh，serh-b&icirc;ng；新泉腔講 seh，seb-b&icirc;ng。另外有儂佮意唸文言音 suat，suat-b&icirc;ng，這就無分腔口攏是 suat。</p>
<p>（<time>2013-06-03</time> 先發表佇 Facebook）</p>

