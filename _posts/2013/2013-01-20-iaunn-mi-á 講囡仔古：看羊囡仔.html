---
layout: post
title: iaunn-mi-á 講囡仔古：看羊囡仔
date: 2013-01-20 02:23:41 +0800
author: 潘科元
categories: [教育, 台語動畫]
---

<p><iframe width="480" height="360" src="http://www.youtube.com/embed/Fu9xcR-jwmQ" frameborder="0" allowfullscreen=""></iframe></p>
<p>囡仔古：看羊囡仔（台語文改寫 作者：潘科元）&nbsp;</p>
<p>**********</p>
<p>阿公阿媽、阿伯阿姆、阿兄阿姊，逐家食飽未？我是愛台灣、歡喜講母語个iaunn-mi-&aacute;，今仔日我欲來講一塊囡仔古，號做「看羊囡仔」。</p>
<p>講古早古早，有一个囡仔，趕一陣羊咩仔[i&ucirc;nn-meh-&aacute;]起去山坪仔頂峘食草。伊規日無儂做伴，真無聊，就想欲變鬼怪。</p>
<p>伊對山跤喝講：「野狼喔！有野狼喔！」佇山跤咧作田个聽著，隨儂緊猛[k&iacute;n-m&eacute;]鋤頭、鉛筆、鐵tsah 攑咧，傱起來山頂欲鬥相共hi&agrave;m野狼。</p>
<p>結果，煞攏相[si&ograve;ng]無野獸豺狼个影跡[i&aacute;nn-tsiah]。迄个狡怪囡仔佇邊仔哈哈笑，逐家才知影予伊騙去矣。</p>
<p>隔兩工，正實出現一隻大野狼。即个囡仔驚甲欲死，大細聲一直咻[hiu]，「野狼來矣！野狼來矣！！」</p>
<p>山跤个作穡儂[tsoh-sit-l&acirc;ng]想講伊閣咧創治儂矣，攏無欲tshap伊。就按呢，伊个羊仔就攏予野狼食了了去矣。</p>
<p>即个故事是潘科元老師講予我聽个，伊閣教我講：「一擺共眾儂騙，一世儂無儂si&agrave;n」，做儂若無信用，就抾捔[khioh-ka̍k]囉！咱平素時仔，著愛做一个老實儂，若拄著緊急个危險[gu&icirc;/hu&icirc;-hi&aacute;m]，別儂才肯相信咱，共咱援助[uān-tsōo]哦！以上，勞力。</p>
<p>**********</p>
<p>音註：</p>
<p>1. 緊猛 k&iacute;n-m&eacute;/m&iacute;：〔連忙〕。</p>
<p>2. 鉛筆 i&acirc;n-pit：佇遮是指〔圓鍬〕，屏東、高雄一帶有咧講。別所在也講「沙挑 sua-thio、塗挑 th&ocirc;o-thio、塗刺 th&ocirc;o-tshiah、&hellip;&hellip;」。</p>
<p>3. 鐵tsah：〔釘耙〕。</p>
<p>4. 野獸豺狼 i&aacute;-si&ugrave; tsh&acirc;i-l&ocirc;ng</p>
<p>5. si&agrave;n：是「信 s&igrave;n」个特殊講法，台日大辭典記講是漳浦腔，但是台灣真濟所在个儂，攏有講「我毋si&agrave;n」。鬥句話：「一擺共眾儂騙，一世儂無儂si&agrave;n」是作者腹內撰[pak-lāi-tsuān]个新諺語。</p>
<p>6. 抾捔 khioh-ka̍k：字面意思是「抾起來h&igrave;nn-ka̍k」，ka̍k 是第八聲，〔丢棄〕个意思。因為有真濟儂分袂清楚第四聲佮第八聲，所以掠做是「角 kak」，毋著。</p>
<p>7. 危險：傳統正音是 gu&icirc;-hi&aacute;m，老輩儂普遍唸做 hu&icirc;-hi&aacute;m。"hu&icirc;" 會用得看做是「危」个白話音。現代走音唸做 u&icirc;-hi&aacute;m，「危」聲母落--無去，是受著華語音个不良影響。</p>

