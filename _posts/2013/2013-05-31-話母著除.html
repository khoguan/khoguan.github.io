---
layout: post
title: 話母著除
date: 2013-05-31 02:58:39 +0800
author: 潘科元
categories: [寫作, 台語文寫作理論佮實務]
---

<p>台灣講華語个外務 時行个話母： <br />一、〔這個部份來講的話〕 <br />二、〔做一個〇〇的動作〕</p>
<p>例句： <br />一、〔這個部份來講的話，我們會到現場來做一個了解的動作。〕</p>
<p>二、〔這個部份來講的話，我正在努力賺錢，當我存滿了第一桶金，就會跟她做一個求婚的動作。〕</p>
<p>奉勸台文界諸君，毋通學華語講「若是&hellip;&hellip;个話[&ecirc; uē]，就&hellip;&hellip;」。</p>
<p>文例：毋免講「即種魚，若是欲掠--伊个話，就愛去外海」，盡量講「即種魚，欲掠 愛去外海」。</p>
<p>台語哪講哪lo-thi，這是䆀現象。咱著精煉台語，透過台文讀寫个教育，恢復簡明有力个活語言。</p>
<hr />
<p>以下是蕭藤村老師佇 Facebook 看我以上所寫了後，佇社團「台灣話資料交流所」所做个補充：</p>
<p>臺灣話講「&hellip;&hellip;的話」是指「&hellip;&hellip;的話語」。 <br />華語講「&hellip;&hellip;的話」大部分是指一種「假使&hellip;&hellip;」的情形，咱呣通學。</p>
<p>「假使&hellip;&hellip;」的情形，臺灣話是講： <br />「比在&hellip;&hellip;」「比在臺灣人的頭人攏愛徛山頭，臺灣人就𣍐出頭。」 <br />「如果&hellip;&hellip;」「如果傷偏重字典，會跋落去字典編者的山頭造字陷阱內底，」 <br />「若卜是&hellip;&hellip;」「若卜是愛相罵，就呣通相諍。」 <br />「若是&hellip;&hellip;」「有人開喙合喙拚生死，若是拄著代誌走去覕。」 <br />「若準&hellip;&hellip;」「若準咱呰世人是完結篇，但願來世會當成做鴛鴦佮汝相隨。」 <br />「假使&hellip;&hellip;」「假使食醋起痞面，真像皇帝斬奸臣。」 <br />「假使&hellip;&hellip;」「假使講人生像舞臺，我希望家己是一个笑科劇的丑仔。」 <br />「假若&hellip;&hellip;」「假若卜建立一个無家己的文化、無家己的尊嚴、無獨立的精神&hellip;。」 <br />「設使&hellip;&hellip;」「設使汝的正目致𢓜汝犯罪，就著搤㧒捔。」 <br />「換做&hellip;&hellip;」「換做我若有錢，我就共所有的歌仔冊建置一座資料庫。」 <br />「換準&hellip;&hellip;」「是講&hellip;&hellip;我都無錢通出國𨑨迌，卜換準我，無加共問一下仔較斟酌咧，那會和盤啦。」 <br />「準若&hellip;&hellip;」「準若你飼--我，我的生活就若像充滿著光迄一般。」 <br />「準做&hellip;&hellip;」「準做無人祝福，上無嘛呣好予人咒懺」；「將來萬一準做有一日，台灣予人出賣&hellip;」</p>
<p>好哩佳哉，共七千外條臺灣話流行歌「&hellip;&hellip;的話」窮[khing5]出來，獨獨「這美麗的愛情若消失的話，按怎活？」是指「假使&hellip;&hellip;」的情形，益有的[iau9--e5]是指「&hellip;&hellip;的話語」，</p>
<p><br />1. （女）你講你要甲阮約會，準備好對阮講出心內的話， <br />2. （女）啊！阮會記著你的話， <br />3. （女）聽你一句愛阮的話，心內燒燒， <br />4. （合）今夜所講的話， <br />5. （男）心內想欲講的話，有甜有苦有體會， <br />6. 〈阿母的話〉 <br />7. 〈祖母的話〉 <br />8. 一句一句想袂對你講的話，無奈全部會吞落腹肚底， <br />9. 一句心內的話，一路依依難捨， <br />10. 一句秘密的話一直歹勢放惦心肝裡， <br />11. 一句愛妳是真是假，攏妳的話， <br />12. 一字一句的話，刺痛阮心肝， <br />13. 一字一句驚天動地，傷人的話寫甲呢乾脆， <br />14. 一時不知，要安怎回答你？斷情的話你開嘴， <br />15. 一時將所有要講的話，攏總吞落去， <br />16. 一張一張寄袂出去的批，裡面全部有想袂對你講的話， <br />17. 一桶汽油，一支蕃仔火，那只是電視裡面講的話， <br />18. 三年前咱約束的話， <br />19. 也已經變作欺騙我的話，付出的情難收回， <br />20. 山盟甲海誓，是你親嘴講的話， <br />21. 山盟海誓的話， <br />22. 不甘你走，還有很多很多的話，還沒對你說出口， <br />23. 不是信抹過你所講的話， <br />24. 不敢講出甜蜜的話，你哪也抹娶， <br />25. 不應該講出那句傷你的話， <br />26. 今夜的燒酒，參著你講的話害阮傷心哭歸瞑， <br />27. 今夜的燒酒，參著你講的話害阮傷心醉歸瞑， <br />28. 內心的話望你知影，希望你返來身邊作陣行， <br />29. 六十年前的一張批，是伊尪乎伊最後的話， <br />30. 尹的話，給阮越聽越傷悲， <br />31. 心內的話，若無講誰會知？希望你來講坦白， <br />32. 心內的話，無人知，再會啦再會啦！ <br />33. 心內的話，無需要對誰人提起？ <br />34. 心內的話也有準備 <br />35. 心內的話也剩這呢多，要講恐驚沒機會， <br />36. 心內的話要對叨講起？誰人瞭解阮的心情？ <br />37. 心內的話還剩這呢多 <br />38. 心內想欲講的話，其實有真多， <br />39. 心內藏著傷心的話語，也裝滿著滿滿的相思， <br />40. 心治咧徘徊，真正難過，等你甜蜜的話，老早就跟你飛喔！ <br />41. 心隨風飛，因為你講出分手的話， <br />42. 手中寫著你講過的話 <br />43. 父母的話挑故意攏聽無， <br />44. 以為你對阮講的話，攏無改變， <br />45. 只怪我當初太少年，才會抹堪這句講笑的話， <br />46. 只是一些愛你的話，不敢講出來， <br />47. 只是你的話，一直無坦白， <br />48. 叫我相信你講的話， <br />49. 叮嚀的話講甲歸落遍，只有再會兩字不敢講， <br />50. 甘是你有了新交陪，就來抹記住所講的話？ <br />51. 甘是我擱相少年抹哮講好聽的話？ <br />52. 甘會記咱所講的話 <br />53. 甲心內的話講出乎我知，內面有你的笑容， <br />54. 白賊的話這呢濟，反背的心深無底， <br />55. 目屎京是唯一表達會出心內的話， <br />56. 交待的話著記心內，滴滴目屎，滴滴愛， <br />57. 再會兩字不是期待團圓，祝福的話，是阮斷腸的詩， <br />58. 因為我有真多真多心內的話， <br />59. 多情的話，宛然親像風吹， <br />60. 好聽的話， <br />61. 如今只想要聽你講一句永遠永遠的話， <br />62. 安慰的話攏是無情無意，只有加添阮心稀微， <br />63. 何時再相會？聽阮講心內的話， <br />64. 你甘有想起世大講的話？ <br />65. 你的電話聽無正常的話， <br />66. 你將你講的話忘記了，理由是你做不到， <br />67. 你將你講的話放水流，愛的心早就無效， <br />68. 你曾對我講過的話，答應我的話， <br />69. 你對我說過的話沉大海 <br />70. 你對我講過的話，你講愛我袂後悔， <br />71. 你講你沒娶，我沒嫁，是你夢中講的話， <br />72. 你講的話，放惦心底，乎阮甜蜜快樂過， <br />73. 你講的話我攏有聽，我嘛甘願同齊打拼， <br />74. 你講的話咁有影 <br />75. 你講的話猶原，交代抹清 <br />76. 你講過的話，親像風在飛， <br />77. 別人傳說的話傷害你等於傷害我 <br />78. 希望你是真心的話 <br />79. 我恨你，當初你講的話，攏無聽， <br />80. 我請你怨恨的話甲放風吹， <br />81. 我親愛的媽媽，叮嚀的話我謹記， <br />82. 男：心內的話要講乎誰聽？ <br />83. 男：思慕你的話阮攏有準備 <br />84. 男：當初講過的講過的講過的話， <br />85. 男性的山盟海誓，啊！不過是習慣講的話， <br />86. 那陣所講的話，所講的感情債， <br />87. 阮心肝內的話， <br />88. 阮心肝內的話，看破是永遠攏講袂清， <br />89. 阮甘願相信，相信你對阮講過的話當作山盟當作海誓， <br />90. 阮是信賴你的話， <br />91. 阮想要講的話你攏知， <br />92. 阮對你講過的話，你著要深深記在心肝底， <br />93. 阮講過的話攏有準算 <br />94. 阮雖然想要信賴伊所講的話 <br />95. 來代表我心內，千千萬萬的話，愛你愛到老， <br />96. 來來來捧酒一杯，對恁講著祝福的話， <br />97. 刺激的話，免講甲這呢厚， <br />98. 咀咒的話麥對阮講，己經乎你騙過一擺憨， <br />99. 咀咒的話麥對阮講，你講永遠對阮有信用， <br />100. 咒詛的話你敢大聲 <br />101. 妳那通乎媽媽找，風是媽媽交代的話， <br />102. 妳的鼓勵，親像天頂的話， <br />103. 孤孤單單猶原是我約束的話， <br />104. 彼一暝月光光，咱惦河邊，你對我講出著心內的話， <br />105. 彼一瞑要分離，所講的話綿綿， <br />106. 彼時袸對你癡戀，別人的話聽麥入耳， <br />107. 所有你講過的話， <br />108. 所講的話，日子一天一天的經過， <br />109. 明仔在欲行叨去？心內的話也有準備， <br />110. 朋友苦勸的話阮將伊當作放風吹 <br />111. 花美嘛需要有心人來寶貝，偏偏講的攏是欺騙阮的話， <br />112. 雨水就是你講的話，愛甲這硬斗， <br />113. 咱倆個恩恩愛愛的話無知，講過幾擺， <br />114. 恬恬為我訴出所有你心肝內的話， <br />115. 是勉強推辭的話 <br />116. 是勉強推辭的話。 <br />117. 為怎樣為怎樣相信你的話？ <br />118. 為怎樣腦海偏偏擱再想起你的話 <br />119. 為情為愛來立誓，甘願來受罪，等你彼句愛的話， <br />120. 為著一句不該講的話， <br />121. 相信一切，相信你愛阮的話， <br />122. 相信你對阮講過的話， <br />123. 相信你講的話，不管真假， <br />124. 相信咩咩我講的話你明瞭， <br />125. 相信誰的話，誰人有情？誰人有義？癡情人叼找？ <br />126. 看到一件被想到妳的話，頭犛犛目屎滴， <br />127. 約束的話換來一場暝夢 <br />128. 若是命運只袸傷心的話， <br />129. 若是青春已經無欲聽阮的話， <br />130. 風在吹，雨在飛，愛的話，到底去哪裡找？ <br />131. 風是媽媽交代的話 <br />132. 風箏啊！若是看著伊的話， <br />133. 真心的話，阮放惦心底， <br />134. 真心的話放在心肝底， <br />135. 祝福你的話早就寫在批內底， <br />136. 神聖的愛，真心的話感謝你擱再來乾一杯， <br />137. 笑虧的話，攏毋知恨， <br />138. 送你一句原諒的話，不是做未到， <br />139. 偎惦你身邊有這多，輕聲細語沒阮的話， <br />140. 啊！你彼當時對我苦勸的話，敢已經來忘記， <br />141. 啊！是你講的話，你甲阮愛過， <br />142. 啊！傷心的話，傷心的酒，我一杯又一杯， <br />143. 啊！傷心傷心的話，請你放置你的心肝底， <br />144. 啊！媽媽，你交待的話攏有聽 <br />145. 啊！媽媽，你交待的話攏有聽， <br />146. 啊傷心傷心的話 <br />147. 將心內彼句真心的話趕緊講出來乎我知， <br />148. 將全部愛你的話寫惦日記 <br />149. 將阮心內的話講甲天色白 <br />150. 情深似深的情愛，甜蜜的話藏心內， <br />151. 望你在社會做人正當顧著名聲，啊－－你給我著一驚，原來我的話你無聽。 <br />152. 甜蜜的酒，歡喜的話，苦苦等待的經過，講歸暝， <br />153. 甜蜜的話一段又一段， <br />154. 甜蜜的話越來越多，無怨無悔， <br />155. 細漢時爸爸的話我有聽 <br />156. 細漢時媽媽的話我不聽 <br />157. 這句藏在心內的話對你來講出， <br />158. 這是千古不變的話 <br />159. 這款的話，叫阮怎樣肯退？ <br />160. 這嘛實在的話 <br />161. 就來抹記得所講的話 <br />162. 欺騙的話，詛咒的話，已經聽太多 <br />163. 無心傷害的話， <br />164. 無奈的話我已經講太多 <br />165. 無勇氣對妳講出心內的話 <br />166. 無情的雨，無情的話， <br />167. 無想過彼呢多傷心的話， <br />168. 無意說出的話， <br />169. 詛咒的話等你對我講，愛呦愛呦， <br />170. 雲吹來燒入心裡底的話， <br />171. 傷心何時才會過？心內的話還剩這呢多， <br />172. 傷心的話，相逢的酒，一杯擱一杯， <br />173. 傷心的話不願講乎人來聽 <br />174. 傷心的話請你免講，今夜的氣氛適合你我相逢， <br />175. 想要講的話放在心肝底，這一切一切都是誤會， <br />176. 想起妳講的話，只剩經過嘴的甜， <br />177. 想起咱較早曾講過的話，不知你干有記詳細， <br />178. 想起咱較早曾講過的話，不知影你干有記詳細， <br />179. 想起當初對你講的話， <br />180. 愛你愛你是我心內的話， <br />181. 愛阮的話是加講的，甘是注定無緣來作伙？ <br />182. 溫柔的話我講未出嘴，並無表示阮的痴情無誠意， <br />183. 煞來講到這款無趣味的話 <br />184. 當初妳的話，又擱證明什伙？ <br />185. 當初彼句傷心的話， <br />186. 痴情的話，寫塊風箏乎伊飛呀飛， <br />187. 痴情的話講這多，阮的感情已經歹收回， <br />188. 過去的話變作空， <br />189. 像你講的話， <br />190. 夢內的話你甘知？你甘知？ <br />191. 對阮講的話，嘸相信，你會傷阮這多， <br />192. 對妳的話是一再相信，誰知影等到最後換來感情變形？ <br />193. 誓言只是談愛的話，不管妳相信或無， <br />194. 說過的話當做忘記 <br />195. 輕聲細語的話 <br />196. 嘸忍心來拆破妳欺騙的話， <br />197. 罵來罵去嘛是彼的話，講來講去日子嘛要過， <br />198. 誰知你講的話全是花言巧語， <br />199. 請你原諒我，細漢時媽媽的話我不聽， <br />200. 請你想詳細，不通講欺騙的話，感情路若行作伙， <br />201. 請你講出一句你心內尚真心的話， <br />202. 憨憨堅持為啥？安慰的話無法止痛， <br />203. 親像你詛咒的話，攏在夢中， <br />204. 擱再想起你的話 <br />205. 講一句祝福的話，不甘藏置咱的腹肚底， <br />206. 講出阮一生一世愛你的話 <br />207. 講出阮心內一句愛你的感情的話 <br />208. 講出阮心內唯一的感情的話 <br />209. 講抹出嘴的話，哪講的詳細， <br />210. 講抹出嘴的話，講抹出嘴的話，攏藏在心肝底， <br />211. 講抹出嘴的話，攏藏在心肝底， <br />212. 雙人的話攏是真心真意，因為你惦阮的身邊， <br />213. 攏是你的話，等到三更半暝， <br />214. 關於別人講的話，勿擱想彼多， <br />215. 鐵打的心刀刮的話，傷我傷加彼呢， <br />216. 聽你一句，抱歉的話，乎阮想未到， <br />217. 聽別人講的話，一句句痛入阮心肝， <br />218. 驚人知阮心內的話，想要等，真難過，</p>
<hr />
<p>以下是我个回應：</p>
<p>一、「Beh&hellip;&hellip;，就&hellip;&hellip;」雖然無看著「假設詞」，但是已經有「假設」个語法作用。像「Beh我，就毋」，意思就是「如果是我，就毋肯、毋愛」。「Beh上西天，就愛食清菜、修好行」。</p>
<p>二、「若[nā]」單字就會用--得，是一堆假設詞个源頭。</p>
<p>三、「Beh是&hellip;&hellip;，就&hellip;&hellip;」，就是「如果是&hellip;&hellip;，就&hellip;&hellip;」个意思。像「Beh是我，就毋允--伊」。</p>
<p>這佮「poh是&hellip;&hellip;」無仝，即个 "poh" 本字我認為就是「卜」，「poh是」是「真有可能是」，像問講「咁是伊做个？」，應[&igrave;n]講「Poh是！」。即个「卜[poh]」是對「卜卦、占卜」引申來个「推測之詞」。</p>
<p>但是閩台傳統用字，攏用「卜」來表示 bueh/beh/berh。按呢「卜是」有時表示「beh是」，有時表示「poh是」，佇即種所在，著細膩注音來區別。</p>
<p>親像「繡像王抄娘新歌」： <br />典哥來到門口庭， <br />輕腳細手厝前行， <br />听見烏犬吠几聲， <br />典哥一時大着驚。 <br />抄娘听見烏犬吠， <br />卜是典哥厝前行。</p>
<p>尾句「卜是」，唸做 poh-sī，比唸做 beh/berh-sī 意思閣較好。</p>

