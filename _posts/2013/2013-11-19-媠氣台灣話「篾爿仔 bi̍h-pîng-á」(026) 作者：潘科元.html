---
layout: post
title: 媠氣台灣話「篾爿仔 bi̍h-pîng-á」(026) 作者：潘科元
date: 2013-11-19 20:50:08 +0800
author: 潘科元
categories: [媠氣台灣話專欄]
---

<p>媠氣台灣話「篾爿仔 bi̍h-p&icirc;ng-&aacute;」(026)</p>
<p>解說：篾爿仔[bi̍h-p&icirc;ng-&aacute;]，形容儂發育不良，瘦閣薄板[po̍h-p&aacute;n]，袂輸一爿篾仔咧。篾仔就是竹仔削予真薄个長條。</p>
<p>文例1：對看了後，女方共媒儂嫌：「即个是真有，是講哪篾爿仔，做--伊敢無卜」。</p>
<p>（Tu&igrave;-khu&agrave;nn li&aacute;u-āu, l&uacute;-hong kā mu&ecirc;-l&acirc;ng hi&acirc;m, "Tsit-&ecirc; sī tsin ū, sī k&oacute;ng n&aacute; bi̍h-p&icirc;ng-&aacute;, ts&ograve;--i k&aacute;nn b&ocirc;-poh.）</p>
<p>註跤：「對看」，相親。「真有」，就是「真有錢」。「做--伊」，親事匹配予伊。「敢無卜」，三字攏白話音 "k&aacute;nn b&ocirc;-poh"，扑算恐驚無保險。</p>
<p>文例2：中國黨軍募兵招無儂矣，連迄號篾爿仔嘛咧做士官長，欲啥路用？</p>
<p>（Tiong-kok-t&oacute;ng-kun bōo-ping tsio b&ocirc; l&acirc;ng --ah, li&acirc;n hit-lō bi̍h-p&icirc;ng-&aacute; iā leh ts&ograve; sū-kuann-ti&uacute;nn, beh si&aacute;nn lōo-īng?）</p>
<p>相關俗語：豆腐肩、鴨母蹄，會食袂拖犁。[Tāu-hū-king, ah-b&oacute;-t&ecirc;, ē tsia̍h bē thua-l&ecirc;.]</p>
<p>&copy; 潘科元 2013 版權所有</p>

