---
layout: post
title: 媠氣台灣話「遼望 liâu-bāng」(006) 作者：潘科元
date: 2013-11-08 17:27:37 +0800
author: 潘科元
categories: [媠氣台灣話專欄]
---

<p>媠氣台灣話「遼望 li&acirc;u-bāng」(006)</p>
<p>解說：「翹首盼望」[ki&acirc;u-si&uacute; ph&agrave;n-bōng]，innh-innh-&aacute; 等待咧向望[ǹg-bāng]。（innh-innh-&aacute; 相當華語「癡癡地」，第一字 innh 變調變第二聲，第二字 innh 「仔前變調」變第一聲。）</p>
<p>文例一：阿美嫂怹囝予儂召[ti&agrave;u]去外島做海陸仔兵，伊毋甘tiuh-tiuh，暝日數念，遼望伊平安退伍轉來。</p>
<p>（A-b&iacute;_s&oacute; in ki&aacute;nn hōo l&acirc;ng ti&agrave;u kh&igrave; guā-t&oacute; ts&ograve; h&aacute;i-lio̍k-&aacute;-ping, i m̄-kam tiuh-tiuh, m&ecirc;-ji̍t si&agrave;u-liām, li&acirc;u-bāng i p&icirc;ng-an th&egrave;-ng&oacute;o tńg--l&acirc;i.）</p>
<p>文例二：阿文好天時出海討掠，無疑悟犯著報頭風，儂煞失蹤。厝裡个某囝逐工去海墘仔遼望，innh-innh-&aacute;等待奇蹟出現。（報頭風，就是暴風雨、風颱。「犯著&hellip;&hellip;」是遭遇著不幸个代誌）。</p>
<p>（A-b&ucirc;n h&oacute; thinn-s&icirc; tshut-h&aacute;i th&oacute;-lia̍h, b&ocirc;-g&icirc;-gōo huān tio̍h p&ograve;-th&acirc;u-hong, l&acirc;ng suah sit-tsong. Tsh&ugrave;--l&iacute;n &ecirc; b&oacute;o-ki&aacute;nn ta̍k-kang kh&igrave; h&aacute;i-k&icirc;nn-&aacute; li&acirc;u-bāng, innh-innh-&aacute; t&aacute;n-thāi k&icirc;-tsik tshut-hiān.）</p>
<p>補充：華語〔瞭望台〕〔瞭望塔〕，台語以前講「望高寮 bāng-ko-li&acirc;u」「望高樓 bāng-ko-l&acirc;u」 ，「寮」「樓」佮「台」無啥仝，〔瞭望台〕會使得講「望高台 bāng-ko-t&acirc;i」。</p>
<p>------ <br />&copy; 潘科元 2013<br />版權所有</p>

