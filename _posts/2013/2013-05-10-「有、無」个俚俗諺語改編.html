---
layout: post
title: 「有、無」个俚俗諺語改編
date: 2013-05-10 19:18:12 +0800
author: 潘科元
categories: [台灣俗諺]
---

<p>即方面个台灣俚俗諺語，我凊彩寫--寡，閣改編、加添[ke-thinn]，鬥成對句，當做是一種台語文練習。內底有一半句仔鹹-siam-話，毋是欲教歹囡仔大細，是為著記錄庶民个語言文化，請毋通見怪。咱咧應用、教學个時，著愛摘選[tiah-su&aacute;n]合宜个。</p>
<p>以下文句，是半俗語、半自撰。</p>
<p>1. 膨風無底、勤儉較有底。<br />[ph&ograve;ng-hong b&ocirc; t&eacute;, kh&icirc;n-khiām khah ū t&eacute;]</p>
<p>2. 有量有福，無量槌仔梏。<br />[ū-liōng# ū hok, b&ocirc;-liōng# thu&icirc;-&aacute;-khok]</p>
<p>3. 三八無醫，三八膣 黏黐黐；假病有醫，心病著愛心藥醫。<br /> [sam-pat b&ocirc; i, sam-pat-tsi li&acirc;m-thi-thi;<br />k&eacute;-pīnn ū i, sim-pīnn tio̍h &agrave;i sim-io̍h i ]</p>
<p>「淨化版」：</p>
<p>三八無醫，三花講話𠢕牽絲；假病有醫，心病著愛心藥醫。<br />[sam-pat b&ocirc; i, sann-hue k&oacute;ng-uē g&acirc;u khan-si;<br />k&eacute;-pīnn ū i, sim-pīnn tio̍h-&agrave;i sim-io̍h i ]&nbsp;<br />（「三花」是傳統戲劇个丑仔。）&nbsp;</p>
<p>4.<br /> 有錢烏龜坐大廳， [ū-ts&icirc;nn oo-kui tsē tuā-thiann]<br /> 無錢秀才儂儂驚； [b&ocirc;-ts&icirc;nn si&ugrave;-ts&acirc;i l&acirc;ng-l&acirc;ng kiann]<br /> 有勢阿標睏套房， [ū-s&egrave; A-phiau kh&ugrave;n th&ograve;-p&acirc;ng]<br />無勢阿扁跍鳥籠。 [b&ocirc;-s&egrave; A-p&iacute;nn kh&ucirc; tsi&aacute;u-lang]</p>
<p>註：第一句「有錢烏龜坐大廳」，迄个「龜」愛唸文言音 kui，毋是白話音 ku。「oo-kui」毋是動物，是指食軟飯个查埔，包括開[khui]妓女戶个，抑是賣某做大舅迄種儂。</p>
<p>5.<br /> 有囝有囝命， [ū-ki&aacute;nn ū-ki&aacute;nn-miā]<br /> 無囝天註定； [b&ocirc;-ki&aacute;nn thinn ts&ugrave;-tiānn]<br /> 有某袂曉疼， [ū-b&oacute;o bē-hi&aacute;u thi&agrave;nn]<br /> 無某才吼疼。 [b&ocirc;-b&oacute;o tsiah h&aacute;u-thi&agrave;nn]</p>
<p>6.<br /> 有風毋駛船， [ū-hong m̄ s&aacute;i-ts&ucirc;n]<br /> 無風才激擼； [b&ocirc;-hong tsiah kik-l&oacute;o] （「櫓」佮「惱 l&oacute;o」雙關語）<br /> 有錢若愛曠開， [ū-ts&icirc;nn nā &agrave;i khu&agrave;nn-khai]<br /> 無錢才看儂開； [b&ocirc;-ts&icirc;nn tsiah khu&agrave;nn l&acirc;ng khai]<br />（khu&agrave;nn-khai 是開錢大出手个意思，迄个 "khu&agrave;nn" 佮「看」仝音無仝義）。</p>
<p>7.<br /> 有食藥有行氣， [ū tsia̍h-io̍h ū ki&acirc;nn-kh&igrave;]<br /> 無食飯無元氣； [b&ocirc; tsia̍h-pn̄g b&ocirc; gu&acirc;n-kh&igrave;]<br /> 有燒香有保庇， [ū sio-hiunn ū p&oacute;-p&igrave;]<br /> 無燒金袂 &igrave;-ts&igrave;。 [b&ocirc; sio-hiunn bē &igrave;-ts&igrave;]<br />（ &igrave;-ts&igrave; 是 lah-sap、無清氣个意思，我欲勸儂減燒金，較袂消耗資源、污染環境。）</p>
<h3>以下是家己新創作：</h3>
<p>8. 有錢 開毋知，無錢 才知哀。<br />[ū-ts&icirc;nn khai m̄-tsai, b&ocirc;-ts&icirc;nn tsiah tsai ai]</p>
<p>9. 別儂收冬笑咍咍 [pa̍t-l&acirc;ng siu-tang tshi&ograve;-hai-hai]<br /> 阮咧市秋苦哀哀 [gu&aacute;n leh tshī-tshiu kh&oacute;o-ai-ai]<br />（市秋 是 失業落魄 个意思）</p>
<p>10.<br /> 逐日讀冊，無抹粉嘛媠。[ta̍k-ji̍t tha̍k-tsheh, b&ocirc; buah-h&uacute;n mā su&iacute;]<br /> 逐日放蕩，有抹粉哪鬼。[ta̍k-ji̍t h&ograve;ng-tōng, ū buah-h&uacute;n n&aacute; ku&iacute;]</p>

