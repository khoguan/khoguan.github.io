---
layout: post
title: 看羊囡仔
date: 2013-01-15 12:26:28 +0800
author: 潘科元
categories: [教育, 台語文囡仔古]
---

<p>有一个囡仔，趕一陣羊仔起去山坪仔[suann-phi&acirc;nn-&aacute;]頂峘食草。伊規日無儂做伴，真無聊，就想欲變鬼怪[p&igrave;nn-ku&iacute;-ku&agrave;i]。</p>
<p>伊對山跤喝講：「有野狼喔！有野狼喔！」佇山跤作穡个儂聽著，趕緊傱起來山頂欲鬥相共。結果，煞攏相[si&ograve;ng]無野狼个影跡[i&aacute;nn-tsiah]。迄个狡怪囡仔佇邊仔哈哈笑，逐家才知影予伊騙去矣。</p>
<p>隔兩工，正實出現一隻大野狼。即个囡仔驚甲欲死，大細聲一直咻[hiu]：「野狼來矣！野狼來矣！！」山跤个作穡儂想講伊閣咧創治儂矣，攏無欲tshap伊。就按呢，伊个羊仔就攏予野狼食了了去矣。</p>
<p>（各位囡仔兄姊，咱平素時仔，著愛做一个老實儂，若拄著緊急个危險[gu&icirc;/hu&icirc;-hi&aacute;m]，別儂才肯相信咱，共咱援助[uān-tsōo]哦！）</p>

