---
layout: post
title: 媠氣台灣話「交陰 ka-iam」(059) 作者：潘科元
date: 2013-12-15 21:39:29 +0800
author: 潘科元
categories: [媠氣台灣話專欄]
---

<p>媠氣台灣話「交陰 ka-iam」(059)</p>
<p>解說：交陰，講 ka-iam，是白話音，形容予儂感覺生凊[tshenn-tsh&igrave;n]、陰寒[im-h&acirc;n]、歹吉兆[ph&aacute;inn-kiat-tiāu]个感受。語詞上个配搭，時常用「起交陰 kh&iacute; ka-iam」，就是引起儂迄種䆀感受；閣有講「交陰寒 ka-iam-ku&acirc;nn」，就是陰森[im-sim]个生凊感。</p>
<p>文例 1：迄庄頭，講有一間鬼仔厝，陰氣足重，外儂若踏入去到塊，就聳毛管、起交陰，究實是生理儂个化景。</p>
<p>（Hit tsng-th&acirc;u, k&oacute;ng ū tsi̍t-king ku&iacute;-&aacute;-tsh&ugrave;, im-kh&igrave; tsiok tāng, guā-l&acirc;ng nā ta̍h ji̍p-kh&igrave; k&agrave;u-t&egrave;, to̍h tsh&agrave;ng mn̂g-kńg, kh&iacute; ka-iam, ki&ugrave;-si̍t sī sing-l&iacute;-l&acirc;ng &ecirc; hu&agrave;-k&iacute;ng.）</p>
<p>註跤：究實，追究事實、其實。化景，華語〔噱頭〕。</p>
<p>文例 2：大頭旺--仔捌佇公園看著一起相殺案，後--來青天白日行過遐，嘛會交陰寒。</p>
<p>（Tuā-th&acirc;u-ōng--&aacute; bat tī kong-hn̂g khu&agrave;nn tio̍h tsi̍t-kh&iacute; siong-sat-&agrave;n, au--l&acirc;i tshing-thian-pi̍k-ji̍t ki&acirc;nn ku&egrave; hia, mā ē ka-iam-ku&acirc;nn.）</p>
<p>相關詞：交懍恂[ka-l&iacute;ng/l&uacute;n/nńg-s&uacute;n]、起雞母皮[kh&iacute; ke-b&oacute;-phu&ecirc;]、聳毛管[tsh&agrave;ng mn̂g-kńg]。</p>
<p>&copy; 潘科元 2013 版權所有</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>

