---
layout: post
title: 媠氣台灣話「走反 tsáu-huán」(036) 作者：潘科元
date: 2013-11-26 23:58:04 +0800
author: 潘科元
categories: [媠氣台灣話專欄]
---

<p>媠氣台灣話「走反 ts&aacute;u-hu&aacute;n」(036)</p>
<p>解說：走反[ts&aacute;u-hu&aacute;n]，動詞，走閃反亂个意思。古早儂言「天反地亂 thinn-hu&aacute;n-tē-luān」，即个「反亂」包含天災、人禍，其中第一慘就是人為个戰亂，所以「走反」上捷用佇走閃戰爭所帶來个災難。</p>
<p>閩南、台灣个近代史，有幾擺重要个反亂戰事，台語特別叫做「〇〇反」，像：</p>
<p>甲板反[kap-p&aacute;n-hu&aacute;n]，就是 1839 至 1842年 清英鴉片戰爭，甲板船[kap-p&aacute;n-ts&ucirc;n] 特指西洋來个大帆船。</p>
<p>「長毛反 tn̂g-mn̂g-hu&aacute;n」，就是 1850 至 1872年 太平天國，因為怹个儂規phō頭毛留長長，無照滿清律例剃頭。</p>
<p>西仔反[se-&aacute;-hu&aacute;n]，就是 1884 至 1885年 清法戰爭，法軍佔領雞籠、澎湖，「西仔」指法國儂。</p>
<p>按呢，「走反」若欲指明是佇佗一擺个反亂去逃難，就講「走長毛反」、「走西仔反」&hellip;&hellip;。</p>
<p>俗語：乞食婆趁儂走反[khit-tsia̍h-p&ocirc; th&agrave;n l&acirc;ng ts&aacute;u-hu&aacute;n]。「趁--儂」就是「綴--儂、學--儂」。反亂个時，一般儂，特別是好額儂，較驚予儂搶劫、傷害，才著走反，啥乜攏無个乞食婆，去到佗位嘛無較縒[b&ocirc;-khah-tsua̍h]，所以即句俗語个意思是笑儂咧做無合身份个代誌。</p>
<p>文例1：「教阮古文个莊老先生，本是漳州富戶儂少爺，為欲走共產反，姑不將放某放囝，孤身過來台灣。」</p>
<p>（K&agrave; gu&aacute;n k&oacute;o-b&ucirc;n &ecirc; Tsng lāu sin-senn, p&uacute;n sī Tsiang-tsiu h&ugrave;-hōo-l&acirc;ng si&agrave;u-i&acirc;, uī beh ts&aacute;u kiōng-s&aacute;n-hu&aacute;n, koo-put-tsiong p&agrave;ng-b&oacute;o-p&agrave;ng-ki&aacute;nn, koo-sin ku&egrave;-l&acirc;i T&acirc;i-u&acirc;n.）</p>
<p>文例2：「一旦台灣予中共吞食去，政客、奸商包袱仔款咧做伊去移民，咱老百姓無塊走反，橫直太平洋無崁蓋，相招來去跳海好啦。」</p>
<p>（It-t&agrave;n T&acirc;i-u&acirc;n hōo Tiong-kiōng thun-tsia̍h--kh&igrave;, ts&igrave;ng-kheh, kan-siong pau-ho̍k-&aacute; khu&aacute;n--leh ts&ograve; i kh&igrave; &icirc;-b&icirc;n, l&aacute;n l&aacute;u-peh-s&egrave;nn b&ocirc;-t&egrave; ts&aacute;u-hu&aacute;n, hu&acirc;inn-ti̍t Th&agrave;i-p&icirc;ng-i&ucirc;nn b&ocirc; kh&agrave;m-ku&agrave;, sio-tsio l&acirc;i-kh&igrave; thi&agrave;u-h&aacute;i h&oacute;--lah.）</p>
<p>相關詞：逃難[t&ocirc;-lān]、避難[pī-lān]。</p>
<p>&copy; 潘科元 2013 版權所有</p>

