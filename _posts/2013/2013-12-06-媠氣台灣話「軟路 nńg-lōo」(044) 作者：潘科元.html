---
layout: post
title: 媠氣台灣話「軟路 nńg-lōo」(044) 作者：潘科元
date: 2013-12-06 01:38:40 +0800
author: 潘科元
categories: [媠氣台灣話專欄]
---

<p>媠氣台灣話「軟路 nńg-lōo」(044)</p>
<p>解說：軟路[nńg-lōo]，「路」是名詞「頭路、工作」，「軟」是形容詞「輕可、好趁」，「軟路」形容頭路、事業輕鬆閣好賺食[tsu&aacute;n-tsia̍h]。「軟」个相反詞「硬」，也通用來形容艱苦、歹趁个頭路。「軟路」个相反詞就是「硬路」。</p>
<p>文例1：毋通看演藝人員真軟路，逐工妝予媠媠、等領薪水。怹上台个壓力、落台个空虛，身心个代價足大。</p>
<p>（M̄-thang khu&agrave;nn i&aacute;n-gē-j&icirc;n-u&acirc;n tsin nńg-lōo, ta̍k-kang tsng hōo su&iacute;-su&iacute;, t&aacute;n ni&aacute; sin-su&iacute;. In tsiūnn-t&acirc;i &ecirc; ap-li̍k, lo̍h-t&acirc;i &ecirc; khang-hi, sin-sim &ecirc; tāi-k&egrave; tsiok tuā.）</p>
<p>文例2：儂趁軟仔，阮趁硬仔；儂行世俗路，阮行解脫道。</p>
<p>（L&acirc;ng th&agrave;n nńg-&aacute;, gu&aacute;n th&agrave;n ngē-&aacute;; l&acirc;ng ki&acirc;nn s&egrave;-sio̍k-lōo, gu&aacute;n ki&acirc;nn k&aacute;i-thuat-tō.）</p>
<p>註跤：軟仔，也就是「軟路錢」；硬仔，也就是「硬路錢」。</p>
<p>相關詞：</p>
<p>1. 外路仔[guā-lōo-&aacute;]，額外个工課佮收入，華語〔外快〕。</p>
<p>2. 無陸水錢[b&ocirc;-li̍k/lio̍k-su&iacute;-ts&icirc;nn / b&ucirc;-lio̍k-su&iacute;-ts&icirc;nn]，不勞而得个錢銀、不義之財。像講「趁迄號無陸水錢，快活得[khu&igrave;nn-ua̍h tit]，也就濫糝開[khai]；前手接[tsih]錢，後手空」；「陸水趁，陸水開」[lio̍k-su&iacute;-th&agrave;n, lio̍k-su&iacute;-khai]。</p>
<p>&copy; 潘科元 2013 版權所有</p>

