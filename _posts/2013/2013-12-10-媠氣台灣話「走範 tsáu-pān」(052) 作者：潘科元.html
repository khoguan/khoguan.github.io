---
layout: post
title: 媠氣台灣話「走範 tsáu-pān」(052) 作者：潘科元
date: 2013-12-10 23:47:46 +0800
author: 潘科元
categories: [媠氣台灣話專欄]
---

<p>媠氣台灣話「走範 ts&aacute;u-pān」(052)</p>
<p>解說：走範[ts&aacute;u-pān]，「走」是「ts&aacute;u-tsing」（本字「走爭」，教育部寫「走精」）；「範」唸白話音 pān（佮「辦、扮」仝音），指貨範[hu&egrave;-pān]（貨物个樣品）、見本[ki&agrave;n-p&uacute;n]（sa̋m-ph&oacute;o-luh）、抑是正確个形體。「走範」就是佮該有个形體有出入，親像實際所交賣个貨，佮進前予買主看个樣品無仝，無對範[tu&igrave;-pān]（符合貨範）。</p>
<p>文例1：生產線品管重耽，即批出口貨，攏總走範，予日本扑倒轉，公司險仔破產。</p>
<p>（Sing-s&aacute;n-su&agrave;nn ph&iacute;n-ku&aacute;n t&icirc;ng-t&acirc;nn, tsit-phue tshut-kh&aacute;u-hu&egrave;, l&oacute;ng-ts&oacute;ng ts&aacute;u-pān, hōo Ji̍t-p&uacute;n phah t&ograve;-tńg, kong-si hi&aacute;m-&aacute; ph&ograve;-s&aacute;n.）</p>
<p>文例2：畫鬼較快，畫儂較僫，因為鬼个形象是蓋在儂幻想，但是儂像 若畫了走範，一看就知各樣。</p>
<p>（Uē ku&iacute; khah khu&agrave;i, uē l&acirc;ng khah oh, in-uī ku&iacute; &ecirc; h&icirc;ng-siōng sī k&agrave;i-tsāi l&acirc;ng hu&agrave;n-si&oacute;ng, tān-sī l&acirc;ng-siōng nā uē li&aacute;u ts&aacute;u-pān, tsi̍t-khu&agrave;nn tsiū tsai koh-iūnn.）</p>
<p>反義詞：對範[tu&igrave;-pān]。</p>
<p>相關詞：出範[tshut-pān]，是超出標準、平均以上个意思，也通做形容詞，也通做副詞來加強形容詞，表示「非常、格外」个意思，像「出範媠」、「出範戇」。</p>
<p>&copy; 潘科元 2013 版權所有</p>

