---
layout: post
title: 媠氣台灣話「催陣 tshui-tsūn」(012) 作者：潘科元
date: 2013-11-12 20:57:16 +0800
author: 潘科元
categories: [媠氣台灣話專欄]
---

<p>媠氣台灣話「催陣 tshui-tsūn」(012)</p>
<p>解說：催陣[tshui-tsūn]，就是分娩[hun-bi&aacute;n]、生囡仔進前「做陣疼 ts&ograve; tsūn-thi&agrave;nn」。</p>
<p>文例1：猶未順月，就咧催陣，又閣水帕破去，咧落水，按呢母仔囝就不止大危險！</p>
<p>（I&aacute;u-buē sūn-gue̍h, to̍h leh tshui-tsūn, iū-koh tsu&iacute;-ph&egrave; phu&agrave;--kh&igrave;, teh l&agrave;u-tsu&iacute;, &aacute;n-ne b&oacute;-&aacute;-ki&aacute;nn to̍h put-ts&iacute; tuā gu&icirc;/hu&icirc;-hi&aacute;m!）</p>
<p>註跤：「水帕 tsu&iacute;-ph&egrave;」，就是「胎膜」(amniotic sac)，袂少儂掛「生水 senn-tsu&iacute;」（華語〔羊水〕）也算是「水帕」。較詳細來分，「水帕」包「生水」，囡仔胎[the]就佇生水內底受保護。「落水 l&agrave;u-tsu&iacute;」，傷早破水。</p>
<p>文例2：林先生駛計程車幾十年，啥乜儂客嘛捌載過。連有身儂咧催陣，袂赴趕到醫生館，嬰仔就佇車內出世个，伊嘛捌拄過。</p>
<p>（L&icirc;m--sian-sinn s&aacute;i k&egrave;/kh&egrave;-t&icirc;ng/th&icirc;ng-tshia ku&iacute;-tsa̍p n&icirc;, si&aacute;nn-m&iacute; l&acirc;ng-kheh mā bat ts&agrave;i--ku&egrave;. Li&acirc;n ū-sin-l&acirc;ng leh tshui-tsūn, bē-h&ugrave; ku&aacute;nn k&agrave;u i-sing-ku&aacute;n, enn-&aacute; to̍h tī tshia-lāi tshut-s&igrave;--&ecirc;, i mā bat t&uacute;--ku&egrave;.）</p>
<p>補充：「催陣」是真有台語氣口个詞，「陣疼」佮華語〔陣痛〕仝講法。教育部將「陣疼」當做正式个詞條，干焦將「催陣」列佇「陣疼」个「近義詞」下底，無標音，也無單獨列做一條，所以用「詞目音讀」查袂著。按呢真無彩，「催陣」个動詞「催」真媠氣，表現出母身感受著一陣閣一陣咧催趕个痛疼[th&agrave;ng-thi&agrave;nn]，比「陣疼」較出神！</p>
<p>近義詞：踏束[ta̍h-sah]，子宮無規則收縮，欲催陣矣。</p>
<p>聯想詞：「催油 tshui-i&ucirc;」。</p>
<p>&copy; 潘科元 2013 版權所有</p>

