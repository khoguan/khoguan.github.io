---
layout: post
title: "Facebook 交朋友个自我介紹文"
date: 2013-04-27
author: 潘科元
categories: [生活台文]
tags: [面冊網誌]
---

即站仔 Facebook 頂面个金光黨，真愛利用交友邀請來術[su̍t]\--儂，妨害著阮相捌[sio-bat]新朋友來催捒台語文。所以我若欲發出請求做朋友个通知，著愛另外寄一段自我介紹文予對方，向望伊袂誤會我是歹儂。

**********

〇小姐/先生，汝好，食飽未？

小弟是台語文工作者，常在佇「面冊」傳播台語文个智識佮觀念。

  
因為看著汝是一位關心台灣語言文化前途个志士，所以我才無惜失禮，

主動發出交友个邀請，望汝無相棄嫌，多多指教。

感恩，勞力[lóo-la̍t]。

潘科元 敬上

**********

〇小姐/先生，汝好，食飽未？

小弟是台語文工作者，透過 Facebook，來傳播台語文个觀念佮智識。

因為我看著汝所分享个內容，感覺汝也是一位關心台灣文化前途个友志，所以我才無惜失禮，主動發出交友个邀請，望汝無相棄嫌，多多指教。

感恩，勞力[lóo-la̍t]。

潘科元 敬上

PS. 我無咧耍[sńg]遊戲，袂拐儂加入購物社團，也袂去擾亂、欺騙別儂。  
單純佇我個人个版面寫作台語文來予有興趣个儂參考。

**********

列位好朋，即篇文字，請毋通轉貼，多謝。
