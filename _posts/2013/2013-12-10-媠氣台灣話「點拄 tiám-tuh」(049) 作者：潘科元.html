---
layout: post
title: 媠氣台灣話「點拄 tiám-tuh」(049) 作者：潘科元
date: 2013-12-10 23:44:40 +0800
author: 潘科元
categories: [媠氣台灣話專欄]
---

<p>媠氣台灣話「點拄 ti&aacute;m-tuh」(049)</p>
<p>解說：ti&aacute;m-tuh，就是用聲音、話語、動作（像使目尾[s&aacute;i ba̍k-bu&eacute;]），私下、暗中提示來點醒，予對方明白代誌，抑是閃避危險。第二字 tuh 是第四聲，毋是第二聲，寫做「拄」字是勉強提來用。即个台語詞是用 tuh 第四調促音入聲，十分表現出暗中、細膩个樣相[iūnn-si&ugrave;nn]，若用第二聲 t&uacute;，聲響个效果就傷強烈，佮暗示點醒个涵意袂食膠[tsia̍h-ka]。</p>
<p>文例1：伊越頭對我𥍉目相點拄，我才知影伊是刁致按呢倒反講。</p>
<p>（I ua̍t-th&acirc;u tu&igrave; gu&aacute; nih-ba̍k sann ti&aacute;m-tuh, gu&aacute; tsiah tsai-i&aacute;nn i sī thiau-t&igrave; &aacute;n-ne t&ograve;-p&iacute;ng-k&oacute;ng.）</p>
<p>文例2：若無伊共我偷點拄，我早就予某乜民政府組織佬--去，紲去共怹獻唱、贊聲，欺騙社會。</p>
<p>（Nā b&ocirc; i kā gu&aacute; thau ti&aacute;m-tuh, gu&aacute; ts&aacute; to̍h hōo b&oacute;o-mih b&icirc;n-ts&igrave;ng-h&uacute; tsoo-tsit l&aacute;u--kh&igrave;, su&agrave; kh&igrave; kā in hi&agrave;n-tshi&ugrave;nn, ts&agrave;n-siann, khi-phi&agrave;n siā-huē.）</p>
<p>相關詞：點醒[ti&aacute;m-tsh&eacute;nn/tsh&iacute;nn]、出水聲[tshut-tsu&iacute;-siann]、整聲[ts&iacute;ng-siann]、托透[thok-th&agrave;u/th&acirc;u]。</p>
<p>&copy; 潘科元 2013 版權所有</p>

