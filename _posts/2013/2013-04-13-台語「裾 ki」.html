---
layout: post
title: 台語「裾 ki」
date: 2013-04-13 01:30:55 +0800
author: 潘科元
categories: [語詞, 台語語詞探討]
---

<p>台語「裾 ki」，華語〔（衣服的）下擺〕。</p>
<p>衫仔裾[sann-&aacute;-ki] 有幾若款設計，前後有做「齊裾 ts&ecirc;-ki」抑是「圓裾 &icirc;nn-ki」，雙爿會使「開裾 khui-ki」。</p>
<p>裙裾[k&ucirc;n-ki]，華語〔裙擺〕。俗語：「即个囡仔是我裙裾交落[ka-la̍uh]--个」，意思是我親腹所生，是親生囝；毋是共儂分[pun]个，毋是契囝。</p>
<p>閣有一句俗語：「馬褂 khi&uacute;甲無內裾」，是比喻講受儂過頭熱情个邀請。但是我無把握字面上个意思，咁是一種耍笑話？親像另外一句俗語「䘥仔 khi&uacute;甲無手䘼[ńg]」，䘥仔就是〔背心〕，當然無手䘼，但是毋知馬褂到底有內裾無？</p>
<p>補充：感謝徐福全教授來賜教（4/14），伊提供一句俗語：「汝个衫仔裾借我gi&uacute;」，是顧謙个話，意思是望汝予我倚靠，我才會得寸進。</p>

