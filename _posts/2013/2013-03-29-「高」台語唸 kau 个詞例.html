---
layout: post
title: 「高」台語唸 kau 个詞例
date: 2013-03-29 15:59:51 +0800
author: 潘科元
categories: [語詞, 台語語詞探討]
---

<p>「高」台語正常个字音是 ko，像「武林高手 b&uacute;-l&icirc;m ko-tshi&uacute;」、「武功高強 b&uacute;-kong ko-ki&ocirc;ng」、「伊姓高」。但是也有唸做 kau个詞例，佮「交」仝音，這是古早閩台語對官話音吸收來个。</p>
<p>一、高梁 kau-li&acirc;ng/li&ocirc;ng 往往特指「高梁酒」。也指迄種農作物，口語叫做「(紅)蘆黍 l&ocirc;o-su&eacute;/s&eacute;」，金門儂寫做「露黍」因為怹第五聲、第七聲變調無分。若唸 ko-li&ocirc;ng 照講是作物个文言名，毋是指迄種酒，但是有个儂無分。</p>
<p>二、「高強大漢 kau-tshi&acirc;ng# tuā-h&agrave;n」指漢草大phiāng，儂懸漢大。</p>
<p>三、「高興 kau-h&igrave;ng」，本來就是「歡喜」个類義詞。佇台灣早就變做負面字眼，親像講「袂高興 bē-kau-h&igrave;ng」若會曉即句話个台灣儂，攏感覺是粗俗話，袂輸是「袂猴興、袂猴gi&agrave;n」。但是伊个原始詞色毋是按呢，親像阮个古文先生會講，「我今仔日真高興[kau-h&igrave;ng]」。</p>
<hr />
<p>台語口語 ku&acirc;n，佮「高」字無關係，本字是「懸」。</p>

