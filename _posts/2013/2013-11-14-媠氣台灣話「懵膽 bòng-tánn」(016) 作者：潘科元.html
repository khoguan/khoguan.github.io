---
layout: post
title: 媠氣台灣話「懵膽 bòng-tánn」(016) 作者：潘科元
date: 2013-11-14 19:52:18 +0800
author: 潘科元
categories: [媠氣台灣話專欄]
---

<p>媠氣台灣話「懵膽 b&ograve;ng-t&aacute;nn」(016)</p>
<p>解說：懵膽 [b&ograve;ng-t&aacute;nn]，無考慮周至[tsiu-ts&igrave;]，無觀前顧後，就大膽去做。 單字詞素「懵」是「漫不經心」个意思。</p>
<p>文例1：連騎鐵馬台灣一周个經驗都無，就欲孤身一儂 tshu&acirc;nn過澳洲大沙漠，甲遐懵膽！</p>
<p>（Li&acirc;n khi&acirc; thih-b&eacute; T&acirc;i-u&acirc;n it-tsiu &ecirc; king-giām to b&ocirc;, to̍h beh koo-sin tsi̍t-l&acirc;ng tshu&acirc;nn ku&egrave; &Ograve;-tsiu tuā-sua-bo̍k/b&ocirc;o, kah hiah b&ograve;ng-t&aacute;nn!）</p>
<p>文例2：逐項後果攏有想著，也斟酌計畫過，就殺膽出手，毋驚儂笑伊懵膽。</p>
<p>（Ta̍k-hāng hiō-k&oacute; l&oacute;ng ū siūnn--tio̍h, iā tsim-tsiok k&egrave;-i̍k--ku&egrave;, to̍h sat-t&aacute;nn tshut-tshi&uacute;, m̄-kiann l&acirc;ng tshi&ograve; i b&ograve;ng-t&aacute;nn.）</p>
<p>註跤：殺膽，會使表達較正面个涵意，勇敢果決[k&oacute;-kuat]个好膽。「殺」佇遮是形容詞，指有氣魄，a-s&aacute;-lih。</p>
<p>類義詞：戇膽[gōng-t&aacute;nn]，因為戇、袂曉想，致使傷過大膽；「懵膽」毋是因為戇，是因為心態無好个關係。</p>
<p>倚音詞：罔呾[b&oacute;ng t&agrave;nn]，罔且講講咧，無掠包、無負責个。佮「懵膽」兩字差佇聲調，意思完全無仝。</p>
<p>漢字未稽考：b&ograve;ng 寫「懵」，是教育部辭典用字，恐驚毋著，因為「懵」是上聲字，像「懵懂 b&oacute;ng-t&oacute;ng」。讀者諸君若有較好个用字，拜託賜教，感謝。</p>
<p>民間傳奇人物「邱B&ograve;ng舍」，文獻攏寫「邱罔舎」，其實嘛毋著，聲調仝款無合。</p>
<p>&copy; 潘科元 2013 版權所有</p>

