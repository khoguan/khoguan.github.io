---
layout: post
title: 台語動詞「躄 phih」个本義佮引申義
date: 2013-04-20 02:00:19 +0800
author: 潘科元
categories: [語詞, 台語語詞探討]
---

<p>台語文化中个「性語言」，舉例：</p>
<p>台語動詞 phih，教育部辭典揣無本字，用「躄」替代，解說是：</p>
<p>『1.臉朝下仆倒。例：跋甲躄落去。Pua̍h kah phih--lo̍h-kh&igrave;. (跌成臉朝下仆倒的樣子。)<br />2.跌在地上。例：躄佇塗跤　phih tī th&ocirc;o-kha(跌在地上)。』</p>
<p>民間咧用，有將即个面向前覆[phak]倒落去个動詞 phih，聯想去性交个時，男方个姿勢，所以將 phih 引申做 "fuck" 个意思，即種講法，禁忌个程度較無「k&agrave;n」遐強，總是，也毋是「好話」。</p>
<p>罵儂無路用个歹喙話「汝袂h&ocirc;ng k&agrave;n啦」，是用性無能來譬相[ph&igrave;-si&ugrave;nn]儂一般情形个無能，即句話真強烈，無可能出現佇電視節目放送出去，若是較無遐強烈个講法就是「汝袂h&ocirc;ng phih啦」。</p>
<p>像白冰冰个節目，有邀請過一寡歌仔戲个老牌演員轉來回憶怹以早个代誌，怹互相滾笑，就有出現即句話。也可能是因為製作單位台語程度䆀，毋知影即句是粗魯話，所以才毋知影著鉸掉。</p>
<p>台文通訊罔報228期〈血沃&ecirc;母語樹－－記二二一世界母語日〉，作者周定邦先生。其中第5葩：</p>
<p>『官方語言 A-ti&ugrave;語，Bāng-ga-la人 hōo人phih， <br />母語運動tsiah起蒂，g&acirc;u人 tshuā頭來營為。』</p>
<p>第10葩：</p>
<p>『Bāng-ga-la人顧母語，l&oacute;ng kap政府釘孤枝， <br />m̄願母語hōo人phih，要求政府&agrave;i公平。』</p>
<p>佇遮，「hōo人phih」个 phih 是閣進一步引申做「蹧躂、迫害」个意思。</p>
<p>閣第22葩：</p>
<p>『凶手驚死走去bih，民眾風火tsh&igrave;ng拄天， <br />守(tsi&uacute;)tī學校tshoh koh phih，beh佮政府大tak-t&icirc;nn。』</p>
<p>佇遮，「tshoh koh phih」就是「tshoh-k&agrave;n-kiāu」个意思。</p>
<p>頭前迄種「蹧躂迫害」个意思，若我來做，袂用 phih，會盡量換別款字眼，像「予儂欺」、「予儂phinn」、「h&ocirc;ng 凌遲[l&icirc;ng-t&icirc;]」、「h&ocirc;ng 凌治[l&icirc;ng-tī]」。總是，創作者各儂有無仝个語文風格。</p>
<p>有台語字典用「肏」來寫 phih，遮無採用。躄、躃 仝字，《集韻》「毗亦切，音擗。倒也。」《類篇》「仆也」。「躄」反切音是陽入聲 pi̍k 佮口語 phih 陰入聲差小可，但是本義有合。phih 若借「肏」來訓用，一來粗俗，二來是否定 phih 个本義只是「phak倒落去」，毋是交合个專用動詞。</p>
<p>台語个 tshoh 佮「肏」同源，可能性較大。官話「肏」反切起來个台語音是 tsh&ograve;，專指交合，實際台語無直接提來用，台語个入聲 tshoh 只是言語上个性攻撃，佮唸較重个去聲 tsh&ograve; 只差佇入聲佮舒聲，意義上保持仝一線路，但是變較弱化去。所以 tshoh 才真有可能是對「肏」變化出來个。</p>

