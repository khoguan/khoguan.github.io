---
layout: post
title: 台語「散鄉」有變音
date: 2013-11-05 20:43:28 +0800
author: 潘科元
categories: [語詞, 台語語詞探討]
---

<p>台語「散 s&agrave;n、赤 tshiah、窮 k&icirc;ng、散鄉 s&agrave;n-hiong、喪鄉 s&ograve;ng-hiong」攏是「散赤 s&agrave;n-tshiah、散食 s&agrave;n-tsia̍h」也就是貧窮[p&icirc;n-ki&ocirc;ng]个意思。自古生活艱難个散赤儂較濟，類義詞當然足濟。</p>
<p>阮細漢聽大儂攏講 s&agrave;n-li&ocirc;ng-l&acirc;ng，若聽音生義，會想做是「散良儂」，也就是「『散』罔散、但是不止仔善『良』个儂」。但是看文獻，才知古早別位講「散鄉 s&agrave;n-hiong、散鄉儂 s&agrave;n-hiong-l&acirc;ng」，閣有「喪鄉」。</p>
<p>按呢 s&agrave;n-liong-l&acirc;ng 應該是 s&agrave;n-hiong-l&acirc;ng 个音變，第二音節聲母 h 因為予第三音節 l&acirc;ng 个聲母 t&ograve;o--著（提早唸 l），嘛變做 l 聲母。是 liong 毋是 li&ocirc;ng，阮个腔第一聲、第五聲个變調仝款，所以分袂清。</p>
<p>阮个用法已經束較狹去，干焦有 s&agrave;n-liong-l&acirc;ng，無單獨兩字講 s&agrave;n-liong 抑是 s&agrave;n-li&ocirc;ng，但是古早个文獻加真完整，像台日大辭典有收「散鄉 s&agrave;n-hiong」也有 s&agrave;n-hiong-ke(家)、s&agrave;n-hiong-l&acirc;ng。</p>
<p>台中一帶，也有變音講做 s&agrave;n-tiong-l&acirc;ng。</p>
<p>咱學台語文，就是愛將完整个台語抾轉來，另外也愛創新。將已經失落个舊話抾轉來用，也是一種創新。因為閣較按怎講，咱个思想觀念攏佮古早儂 koh樣矣，抾舊話轉來用，用法也難免會不知不覺有出入。</p>

