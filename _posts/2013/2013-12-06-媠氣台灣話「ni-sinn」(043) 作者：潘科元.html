---
layout: post
title: 媠氣台灣話「ni-sinn」(043) 作者：潘科元
date: 2013-12-06 01:37:20 +0800
author: 潘科元
categories: [媠氣台灣話專欄]
---

<p>媠氣台灣話「ni-sinn」(043)</p>
<p>解說：形容食好物[mi̍h]个時，毋甘大喙食完，一屑[sut]仔一屑仔寬寬仔[khuann-khuann-&aacute;]享用，加強語氣講「ni-ni-sinn-sinn」。「ni-sinn」也指做代誌 愛拖沙，袂扭掠[li&uacute;-lia̍h]，袂輸毋甘傷早完成。</p>
<p>文例1：阮做囡仔个時，物資真乏，一半擺仔有四秀仔通食，攏嘛足ni-sinn，毋甘連鞭食完。</p>
<p>（Gu&aacute;n ts&ograve; g&iacute;n-&aacute; &ecirc; s&icirc;, bu̍t-tsu tsin ha̍t, tsi̍t-pu&agrave;nn-p&aacute;i-&aacute; ū s&igrave;-si&ugrave;-&aacute; thang tsia̍h, l&oacute;ng mā tsiok ni-sinn, m̄-kam li&acirc;m-mi tsia̍h u&acirc;n.）</p>
<p>文例2：即塊囡仔古个背景，是講有一口灶儂 虯虯儉儉，食飯配菜真 ni-sinn，一塊鹹魚，欲予大儂囡仔度一頓。</p>
<p>（Tsit-t&egrave; gin-&aacute;-k&oacute;o &ecirc; puē-k&iacute;ng, sī k&oacute;ng ū tsi̍t kh&aacute;u-ts&agrave;u l&acirc;ng khi&ucirc;-khi&ucirc;-khiām-khiām, tsia̍h-pn̄g phu&egrave;-tsh&agrave;i tsin ni-sinn, tsi̍t-t&egrave; ki&acirc;m-h&icirc;, beh hōo tuā-l&acirc;ng g&iacute;n-&aacute; tōo tsi̍t-tǹg.）</p>
<p>文例3：平平即項工課，儂咧做，三兩下手就好勢；抑伊高貴工來做，ni-ni-sinn-sinn，是有較幼工，總--是險仔袂赴儂个時。</p>
<p>（P&ecirc;nn-p&ecirc;nn tsit-hāng khang-khu&egrave;, l&acirc;ng teh ts&ograve;, sann-nn̄g-ē-tshi&uacute; to̍h h&oacute;-s&egrave;; iah i ko-ku&igrave;-kang l&acirc;i ts&ograve;, ni-ni-sinn-sinn, sī ū khah i&ugrave;-kang, ts&oacute;ng--sī hi&aacute;m-&aacute; bē-h&ugrave; l&acirc;ng &ecirc; s&icirc;.）</p>
<p>漢字僫稽考：ni-sinn，台日大辭典寫「拈生」，但是若是「生」--字，照講漳腔著唸做 senn，但是 ni-sinn 敢哪無儂講 ne-senn？</p>
<p>倚音異義詞：nih-sinnh，形容一个儂歹手爪[ph&aacute;inn-tshi&uacute;-ji&aacute;u]，愛共儂偷拈[ni]、偷提物仔。</p>
<p>&copy; 潘科元 2013 版權所有</p>

