---
layout: post
title: 將變調聽做本調个台語笑詼
date: 2013-05-01 20:00:50 +0800
author: 潘科元
categories: [台語文學, 答喙鼓(台語相聲)]
---

<p>「奶」台灣泉腔講 lin，漳腔講 ling，台南（佮一寡同安腔）講 ni，即幾種講法，我攏真熟，一聽就反應會過來，但是有時也會反應過度：</p>
<p>以前我一个台南个查某囡仔朋友，對我講「阮朋友講伊 ni# 金色个」，我著驚：「啥？恁朋友个 ling仔 是金色个喔？」，伊半sai-nai 伸手共我扑：「無啦！我是講伊个頭毛去染[n&iacute;]金色个啦！」</p>
<p>「奶」也有講做 ne，即个音較特殊，就準有儂按呢講，扑算只用佇一寡詞，我毋知有啥所在是一律講 ne，完全無講 lin/ling/ni =个。</p>
<p>像漳州个林先生回應寫講：「漳北是按呢講：牛奶（ling）。摸奶（ling/nee）。奶仔頭（ling/nee）。廈門腔一概講ni。」</p>

