---
layout: post
title: 媠氣台灣話「妝娗 tsng-thānn」(034) 作者：潘科元
date: 2013-11-25 14:58:01 +0800
author: 潘科元
categories: [媠氣台灣話專欄]
---

<p>媠氣台灣話「妝娗 tsng-thānn」(034)</p>
<p>解說：妝娗[tsng-thānn]，動詞，用工夫梳妝打扮[se-tsng t&aacute;nn-pān]，包含整體个穿插；也做名詞，指身軀頂个化妝[hu&agrave;-tsong]佮裝飾[tsong-sik]。四字詞加強型講「妝花娗粉 tsng-hue thānn-h&uacute;n」，類似華語〔濃妝豔抹〕，但是較雅氣。</p>
<p>妝娗，適合用佇儂，極加[ki̍k-ke]用佇儂飼个動物，無適合用佇場所、空間个裝飾。一字講「妝」，兩字講「妝娗」，四字講「妝花娗粉」，語意相連貫，愈濟字个講法，程度就愈強。</p>
<p>文例1：聖誕舞會，查某囡仔个个攏妝娗甲媠噹噹，我險仔袂認得。</p>
<p>（S&igrave;ng-t&agrave;n-b&uacute;-huē, tsa-b&oacute;o-g&iacute;n-&aacute; &ecirc;-&ecirc; l&oacute;ng tsng-thānn kah su&iacute;-tang-tang, gu&aacute; hi&aacute;m-&aacute; bē jīn--tit.）</p>
<p>文例2：欲入聖殿，儂儂著素衣素面，袂用得妝花娗粉。</p>
<p>（Beh ji̍p s&igrave;ng-tiān, l&acirc;ng-l&acirc;ng tio̍h s&ograve;o-i s&ograve;o-bīn, bē-īng-tit tsng-hue thānn-h&uacute;n.）</p>
<p>文獻補充：妝娗，佇白話字聖經、文獻，定定出現。巴克禮牧師翻譯个聖經真愛用 chng-thāⁿ (tsng-thānn) 來做文學性个修辭：</p>
<p>（具體用法）<br /> 出埃及記(33:4) Peh-s&igrave;ⁿ thiaⁿ-k&igrave;ⁿ chit-&ecirc; ph&aacute;iⁿ siau-sit chiū iu-būn; b&ocirc; l&acirc;ng chng-thāⁿ. <br />（百姓聽見即个歹消息就憂悶，無儂妝娗。）</p>
<p>（修辭比喻）<br /> 詩篇(96:9) Tio̍h ēng s&egrave;ng-kiat &ecirc; chng-thāⁿ k&egrave;ng-p&agrave;i I&acirc;-h&ocirc;-hoa; Cho&acirc;n-tōe tī i &ecirc; bīn-ch&ecirc;ng ngia̍uh-ngia̍uh-chhoah. <br />（著用聖潔个妝娗敬拜耶和華，全地佇伊个面前蟯蟯掣。）</p>
<p>詩篇(149:4) In-ūi I&acirc;-h&ocirc;-hoa hoaⁿ-h&iacute; I &ecirc; peh-s&igrave;ⁿ; I beh ēng ki&ugrave;-un ch&ograve;e khiam-pi &ecirc; l&acirc;ng &ecirc; chng-thāⁿ. <br />（因為耶和華歡喜伊个百姓；伊欲用救恩做謙卑个儂个妝娗。）</p>
<p>相關詞：化妝[hu&agrave;-tsong]、畫妝[uē-tsong]、梳妝打扮[se-tsng t&aacute;nn-pān]、妝花娗粉[tsng-hue thānn-h&uacute;n]、畫紅擦白[uē-&acirc;ng tshat-pe̍h]。裝飾[tsong-sik]、整飭[ts&iacute;ng-thik]（指所在个佈置[p&ograve;o-t&igrave;]、裝飾）。</p>
<p>&copy; 潘科元 2013 版權所有</p>

