---
layout: post
title: 媠氣台灣話「走學 tsáu-o̍h」(039) 作者：潘科元
date: 2013-12-01 17:57:39 +0800
author: 潘科元
categories: [媠氣台灣話專欄]
---

<p>媠氣台灣話「走學 ts&aacute;u-o̍h」(039)</p>
<p>解說：走學[ts&aacute;u-o̍h]，就是「逃學 t&ocirc;-ha̍k」个意思。台語「走」本義像英語 "run"，引申義是「逃走」，run away。</p>
<p>走學，嘛有講「偷走學 thau-ts&aacute;u-o̍h、走書 ts&aacute;u-tsu」。當今大學生有課毋去上，華語講〔翹課〕，咱儂話通講「走課 ts&aacute;u-kh&ograve;」。</p>
<p>「走學」，恆春老儂講「走山 ts&aacute;u-suann」，扑算是恆春真濟山崙仔[suann-lūn-&aacute;]，怹細漢若欲偷走學，就會走去山崙仔覕起來耍。（若是崩山[pang-suann]个意思，恆春有講「落坪 l&agrave;u-phi&acirc;nn」。）</p>
<p>文例1：怹班一个學生，予𨑨迌仔𤆬歹去，走學幾若工，揣無儂，導師佮家長攏煩惱甲-。</p>
<p>（In pan tsi̍t-&ecirc; ha̍k-sing, hōo tshit-th&ocirc;-&aacute; tshuā-ph&aacute;inn--kh&igrave;, ts&aacute;u-o̍h ku&iacute;-nā kang, tshuē b&ocirc; l&acirc;ng, tō-su kah ka-ti&uacute;nn l&oacute;ng hu&acirc;n-l&oacute; kah-.）</p>
<p>文例2：囡仔上北部讀大學，像鳥仔放出lam，袂曉約束家己，顧耍電動，定定走課，成績tshe̍h--落去，煞予學校退學。</p>
<p>（G&iacute;n-&aacute; tsiūnn pak-pōo tha̍k tāi-ha̍k, tshiūnn tsi&aacute;u-&aacute; p&agrave;ng tshut lam, bē-hi&aacute;u iok-sok ka-tī, k&ograve;o sńg tiān-tōng, tiānn-tiānn ts&aacute;u-kh&ograve;, s&icirc;ng-tsik tshe̍h--lo̍h-kh&igrave;, suah hōo ha̍k-hāu th&egrave;-ha̍k.）</p>
<p>近義詞：偷走學、走書</p>
<p>&copy; 潘科元 2013 版權所有</p>

