---
layout: post
title: Toronto Blue Jays〔多倫多藍鳥隊〕个台語譯名
date: 2013-06-09 19:05:58 +0800
author: 潘科元
categories: [寫作, 台語文翻譯]
---

<div><img src="https://upload.wikimedia.org/wikipedia/en/thumb/b/ba/Toronto_Blue_Jays_logo.svg/603px-Toronto_Blue_Jays_logo.svg.png" border="0" width="603" height="480" /></div>
<p>Toronto Blue Jays 野球隊，華語叫做〔多倫多藍鳥隊〕。有儂講「藍鳥」唸台語白話音 n&acirc;-tsi&aacute;u 會想歪去，欲按怎？上簡單个做法、態度，就是咱愛有平正心，毋通uai-tshua̍h心，想做 lān-tsi&aacute;u。</p>
<p>另外一步，就是勿綴華語俗稱行[ki&acirc;nn]啦。blue jay 是「鴉屬」个鳥仔，中文學名「冠藍鴉」，又名「藍松鴉」。咱會使叫做「藍鴉 n&acirc;-a」、「藍鴉隊 N&acirc;-a-tuī」、「Thoo-l&uacute;n-tooh藍鴉隊」 。</p>
<p>注意，「鴉」佮「鴨」台語無仝音，「鴉」台語是 a（佮華語注音符號ㄚ仝音），「鴨」台語是入聲 ah，像「雞『鴨』ke-ah」，佮「烏『鴉』oo-a」無仝音。「烏鴉喙 oo-a-tshu&igrave;」个「鴉」變調是中平調，毋是「烏鴨喙 oo-ah-tshu&igrave;」。</p>

