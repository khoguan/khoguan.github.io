---
layout: post
title: 神農嚐百草 vs. 五穀王試鉤吻
date: 2013-04-11 12:54:05 +0800
author: 潘科元
categories: [台灣俗諺]
---

<p>學生問我「神農嚐百草」，一時間我無加[ke]想，直接唸 S&icirc;n-l&ocirc;ng si&ocirc;ng pik-tsh&oacute; 教伊。下課了後，才想著洪舜延先生〈臺諺聲律啟蒙〉內底有一對「七娘媽著孝米糕、五谷王能試甘晚」（照伊个用字）。</p>
<p>五穀王[Ng&oacute;o-kok-&ocirc;ng] 是神農大帝个民間稱呼，也叫做「五穀神、五穀大帝、五穀先帝」。</p>
<p>借音字「甘晚」愛唸 kam-mńg，台日大辭典寫做「芶𦮶」而且收三種講法 ka-mńg / kam-mńg / kam-mu&iacute;，講是一種毒草，日文 なべわり，毋知華文是啥？</p>
<p>按呢洪先生所記迄句俗話扑算著寫做「五穀王會試芶𦮶」[Ng&oacute;o-kok-&ocirc;ng ē tsh&igrave; kam-mńg]，字面意思是神農大帝會試食毒草。</p>
<p>多謝 Facebook 幾若位熱心先進提供線索、資料，我才知影傳說講五穀王是佇咧試食「斷腸草 tuān-tshi&acirc;ng/ti&ocirc;ng-tsh&oacute;」个時，猶未赴提解毒个葉仔出來食，腸仔就已經斷做幾若kue̍h來過身。「斷腸草」是足濟種毒草个通稱，其中一項就是「鉤吻 ka-mńg」（學名：Gelsemium elegans，英文名稱：Graceful Jesamine或Poison Hemlock）。</p>
<p>台日大辭典直接將「斷腸草 tuān-ti&ocirc;ng-tsh&oacute;」解說做是「芶𦮶 ka-mńg」个同義詞。</p>

