---
layout: post
title: 日本時代屏東驛 vs. 中華民國屏東車站
date: 2013-03-07 02:06:58 +0800
author: 潘科元
categories: [台灣講藝術, 影像]
---

<p>日本時代个「屏東驛 P&icirc;n-tong-ia̍h」，幼秀、藝術、清幽。</p>
<p>民國50年，予國民黨改建做「屏東車站」，䆀[b&aacute;i]甲哭爸。 經過五十年，無變。</p>
<p>我講「哭爸」毋是咧歹喙罵儂，是欲對阮老爸哭講：「阿爸，是按怎汝少年時代个屏東車頭遐爾媠，到甲我即代，煞變甲遐爾䆀？咱是按怎愛予遐爾粗魯、無美感个支那儂來統治咱？」</p>
<p><img border="0" src="/assets/too/2013/0307/屏東驛.jpg" width="1024" height="629" /></p>
<p>引用「台灣記憶」網站對即張相片个說明：</p>
<p>『屏東火車站設置於大正2年(1914)12月，初時站名為阿猴驛，至大正9年(1920)地方改制，阿猴街改為屏東街，火車站亦改名為屏東驛，光復後由於設備不敷使用，於民國50年(1961)12月改建為今日所見鋼筋水泥造車站。』</p>
<p>今日个車站生做啥款？請看下一張。</p>
<p><img border="0" src="/assets/too/2013/0307/屏東車站.jpg" width="1024" height="678" /></p>
<p>仝一个地點，當今个屏東車頭，自我細漢到今，一直攏是即座㾀勢[khiap-s&igrave;]个建築。</p>
<p>民國五十年拆掉日本時代个媠車站，重起即个，到今仔日 102 年，經過半世紀，只有變較䆀，無較媠。因為阮細漢个時，無迄四塊大kha̋m-p&aacute;ng（看板），看起來較袂鑿目。</p>
<p>國民黨本來就是失敗閬港[l&agrave;ng-k&aacute;ng] 逃難來台灣个難民，怹佇台灣所起个公共建築，嘛攏親像難民收容所。</p>
<hr />
<p>註：㾀勢[khiap-s&igrave;]：very ugly</p>

