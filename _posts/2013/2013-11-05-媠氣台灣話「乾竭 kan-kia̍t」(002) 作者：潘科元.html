---
layout: post
title: 媠氣台灣話「乾竭 kan-kia̍t」(002) 作者：潘科元
date: 2013-11-05 20:28:01 +0800
author: 潘科元
categories: [媠氣台灣話專欄]
---

<p>媠氣台灣話「乾竭 kan-kia̍t」</p>
<p>解說：形容土地貧瘠[p&icirc;n-tsi̍k]、地方荒涼。 「竭」--字會使單獨用。 <br />例句：往過[&iacute;ng-ku&egrave;]，恆春出名 是乾竭个地頭，所致屏東別所在个儂，攏毋甘予查某囝嫁去遐。</p>
<p>相關語詞：</p>
<p>0. 竭[kia̍t]：也指荒涼、無景氣，也指儂痟貪閣凍酸。 <br />例一：「佮中共簽約了後，台灣即爿个景氣n&aacute;䆀，生理n&aacute;竭。」 <br />例二：「某儂真竭，叫伊寄付做好代，袂輸欲割伊个肉」。</p>
<p>1. 竭仔哥[kia̍t-&aacute;-ko]：形容真凍酸个儂。</p>
<p>2. 山窮海竭[suann-k&icirc;ng# h&aacute;i-kia̍t#]： <br />例：恆春民謠</p>
<p>第一煩惱家內散 [tē-it hu&acirc;n-l&oacute;# ke/ka-lāi# s&agrave;n] <br />第二煩惱囝細漢 [tē-jī hu&acirc;n-l&oacute;# ki&aacute;nn# s&egrave;-h&agrave;n] <br />山窮海竭無塊趁 [suann-k&icirc;ng# h&aacute;i-kia̍t# b&ocirc; t&egrave; th&agrave;n] <br />綴儂過日真困難 [tu&egrave; l&acirc;ng ku&egrave;-ji̍t# tsin kh&ugrave;n-l&acirc;n]</p>
<p>「無塊趁」：無所在好趁錢 <br />「綴儂過日」：親像一般儂過小康个日子</p>
<p>------&nbsp;<br />&copy; 潘科元 2013&nbsp;<br />版權所有</p>

