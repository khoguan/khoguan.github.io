---
layout: post
title: 媠氣台灣話「冇胚 phànn-phue」(023) 作者：潘科元
date: 2013-11-18 18:01:25 +0800
author: 潘科元
categories: [媠氣台灣話專欄]
---

<p>媠氣台灣話「冇胚 ph&agrave;nn-phue」(023)</p>
<p>解說：冇胚[ph&agrave;nn-phue]，形容青春期个查某囡仔體態漸漸豐盈，怹毋是大儂，閣是「胚」；外表愈來愈有婦人儂个豐姿，內在猶未完全成熟，「冇胚」个「冇」就是引申「外表較膨、內在無實」个本義，來形容即種成長个狀態，非常精妙。</p>
<p>文例1：秀枝=仔細漢个時，烏甜烏甜真古錐，讀國中了後，煞攏𠕇癉𠕇癉，袂冇胚，儂報怹老母𤆬去橋仔頭揣先生媽派漢藥。</p>
<p>（Si&ugrave;-ki=&aacute; s&egrave;-h&agrave;n &ecirc; s&icirc;, oo-tinn-oo-tinn tsin k&oacute;o-tsui, tha̍k kok-tiong li&aacute;u-āu, suah l&oacute;ng tīng-tan-tīng-tan, bē ph&agrave;nn-phue, l&acirc;ng p&ograve; in lāu-b&uacute; tshuā kh&igrave; ki&ocirc;-&aacute;-th&acirc;u tshuē sian-sinn-m&aacute; ph&agrave;i h&agrave;n-io̍h.）</p>
<p>註跤：𠕇癉，形容營養不良，抑是發育無好，𠕇𠕇瘦瘦个形。先生媽，有幾若款用法，佇遮是對有歲个查某醫生个尊稱。</p>
<p>文例2：查某囡仔當咧發育，欲愛冇胚好看，營養、睏眠、運動各方面攏著致意。閣著對重精神个修養，才會成長做一个有元氣、有自信个現代女性。</p>
<p>（Tsa-b&oacute;o-g&iacute;n-&aacute; tng-teh huat-io̍k, &agrave;i-beh ph&agrave;nn-phue h&oacute;-khu&agrave;nn, &icirc;ng-i&oacute;ng, kh&ugrave;n-b&icirc;n, ūn-tōng kok hong-bīn l&oacute;ng-tio̍h t&igrave;-&igrave;. Koh tio̍h tu&igrave;-tiōng tsing-s&icirc;n &ecirc; siu-i&oacute;ng, tsiah ē s&icirc;ng-ti&oacute;ng ts&ograve; tsi̍t-&ecirc; ū gu&acirc;n-kh&igrave;, ū tsū-s&igrave;n &ecirc; hiān-tāi l&uacute;-s&igrave;ng.）</p>
<p>比較： <br />1. 肨奶[h&agrave;ng-ling]，〔嬰兒肥〕，一般用來形容食奶嬰仔發育好。 <br />2. 膨皮[ph&ograve;ng-phu&ecirc;]，形容任何儂个身軀，尤其是喙䫌豐滿。</p>
<p>&copy; 潘科元 2013 版權所有</p>

