---
layout: post
title: 鼬獾佮一寡動物个台語名
date: 2013-08-04 15:30:13 +0800
author: 潘科元
categories: [語詞, 台語名稱]
---

<p>台語名：</p>
<p>一、果子猫[ku&eacute;-ts&iacute;-b&acirc;]、白鼻心[pe̍h-phīnn-sim]、烏跤香[oo-kha-hiunn]。</p>
<p>二、鼢田豬[b&ugrave;n-tsh&acirc;n-ti]、臭羶猫[tsh&agrave;u-hi&agrave;n-b&acirc;]（鼬獾）</p>
<p>三、貂鼠[tiau-tsh&iacute;/tsh&uacute;]</p>
<p>四、赤鼠[tshiah-tsh&iacute;/tsh&uacute;]（黃鼠狼）</p>
<p>(以上四種，請看下圖。圖片轉自別位網友，我一時揣無出處，歹勢。)</p>
<p>
<img src="/assets/too/2013/0804/果子貓鼢田豬貂鼠赤鼠.jpg" width="784" height="542" />
</p>

<p>五、黃葉猫[n̂g-hio̍h-b&acirc;]（台灣麝香貓），也有叫做【七仔】，俚語稱呼女朋友【七仔】可能是對即種動物名稱來个。因為俗語常常用【猫 b&acirc;】來比喻女性，寫做「媌」。但是也有「反比喻」个可能性，就是本來是用動物 b&acirc; 來比喻儂，佇遮是顛倒p&iacute;ng，用對儂个俚語稱呼來叫動物。</p>
<p>黃葉猫个相片，請參考<a href="http://taiwanpedia.culture.tw/web/content?ID=7082" target="_blank">台灣大百科全書網站「麝香貓」</a>。</p>
<p>「貓、猫」是異體字，有兩音 niau / b&acirc;，佇遮為方便分別，用「貓」表示 niau，用「猫」表示 b&acirc;。一般攏混用。台灣地名出現「貓」个，若是原民話來个，多數唸 b&acirc;，但是「貓空」扑算毋是原民話，唸 niau-khang。</p>
<p>阮屏東萬丹講 b&acirc;-&aacute;，就是「果子猫」。華語「吃角子老虎」台語有叫做「b&acirc;-&aacute;台」、「b&acirc;-&aacute;」，是對英語 bar 轉來个。</p>
<p>另外俚語有用 b&acirc;-&aacute; 稱呼無正經个女性，寫做【媌仔】。</p>

