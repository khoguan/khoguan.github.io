---
layout: post
title: 「別」台語四音 piat、pia̍t、pat、pa̍t
date: 2013-06-09 15:48:23 +0800
author: 潘科元
categories: [呼音, 漢字台語正音]
---

<p>「別」--字个台語音有上入（第四聲）、下入（第八聲）兩調，斟酌講起來閣分文、白，所以有四音：</p>
<p>甲、文言音：piat、pia̍t，當今个台語儂袂曉分，多數儂一律唸做第八聲 pia̍t</p>
<p>一、piat：「區分」个意思，唸第四聲。</p>
<p>例：區別[khu-piat]、差別[tsha-piat]、兩種有所分別[hun-piat]。</p>
<p>二、pia̍t：「相辭 sio-s&icirc;」、「另外」兩種意思，唸第八聲。</p>
<p>1.「相辭」个例：離別[lī-pia̍t]、告別[k&ograve;-pia̍t]、別世[pia̍t-s&egrave;]、佇路口佮朋友分別[hun-pia̍t]</p>
<p>2.「另外」个例：特別[ti̍k-pia̍t]、別莊[pia̍t-tsong]、別墅[pia̍t-s&uacute;/sū]。</p>
<p>乙、白話音：pat/bat、pa̍t。</p>
<p>一、pat：「曾經」、「熟似」兩種意思，漳腔聲母濁化變 bat，講 bat 是台灣優勢音。現時教育部為著減輕「別」--字个音義負擔，減少誤讀，寫做「捌」。 例：伊捌[pat/bat]去（曾經去）、捌代誌（會曉代誌）、捌儂（熟似儂）。</p>
<p>二、pa̍t：「另外、其他」个意思。 例：欲換別款、去到別間、行別條路、毋捌別儂（無熟似別儂）。</p>
<p>補充：「八、別、捌」是同源字，為著好分別，寫法才分三字，詳細參考教育部考證： <a href="http://140.111.56.95/hanji/annesia/pdf/annesia294pdf.pdf" target="_blank">http://140.111.56.95/hanji/annesia/pdf/annesia294pdf.pdf</a></p>
<p>（<time>2013-06-03</time> 先發表佇 Facebook）</p>

