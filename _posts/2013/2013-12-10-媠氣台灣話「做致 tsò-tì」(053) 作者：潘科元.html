---
layout: post
title: 媠氣台灣話「做致 tsò-tì」(053) 作者：潘科元
date: 2013-12-10 23:48:43 +0800
author: 潘科元
categories: [媠氣台灣話專欄]
---

<p>媠氣台灣話「做致 ts&ograve;-t&igrave;」(053)</p>
<p>解說：做致[ts&ograve;-t&igrave; / tsu&egrave;-t&igrave;]，專心致志[t&igrave;-ts&igrave;]、認真投入个意思，也講「做意致 ts&ograve;-&igrave;-t&igrave;」。</p>
<p>文例1：讀冊著做致，作穡著認路，無論士農工商，勤苦往有出頭時。</p>
<p>（Tha̍k-tsheh tio̍h ts&ograve;-t&igrave;, tsoh-sit tio̍h jīn-lōo, b&ocirc;-lūn sū-l&ocirc;ng kong-siong, kh&icirc;n-kh&oacute;o &iacute;ng ū tshut-th&acirc;u-s&icirc;.）</p>
<p>註跤：「認路」，毋是迷路[b&ecirc;-lōo]、認路迄種認路，是指認份盡責[tsīn-tsik]。</p>
<p>文例2：今汝工場毋蹛，欲轉來學工夫，著愛歸心做意致，儂師傅才肯傳教--汝。</p>
<p>（Tann l&iacute; kang-ti&ucirc;nn m̄ tu&agrave;, beh tńg-l&acirc;i o̍h kang-hu, tio̍h-&agrave;i kui-sim ts&ograve;-&igrave;-t&igrave;, l&acirc;ng sai-hū tsiah kh&iacute;ng thu&acirc;n-k&agrave;--l&iacute;.）</p>
<p>文例3：伊做致研究學問、追求真理，世俗个名利地位共伊唌，伊攏無顫璺--著。</p>
<p>（I ts&ograve;-t&igrave; gi&aacute;n-ki&ugrave; ha̍k-būn, tui-ki&ucirc; tsin-l&iacute;, s&egrave;-sio̍k &ecirc; b&icirc;ng-lī tē-uī kā i si&acirc;nn, i l&oacute;ng b&ocirc; ts&ugrave;n-būn--tio̍h.）</p>
<p>註跤：佇即句「伊做致研究學問」內底，「做」佮「致」兩字攏愛變調，聽起來較自然。「顫璺 ts&ugrave;n-būn」，是動心、動搖、受影響个意思。</p>
<p>&copy; 潘科元 2013 版權所有</p>

