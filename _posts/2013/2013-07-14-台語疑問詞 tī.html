---
layout: post
title: 台語疑問詞 tī
date: 2013-07-14 19:23:48 +0800
author: 潘科元
categories: [語詞, 台語語詞探討]
---

<p>台文鄉親出國行遊[ki&acirc;nn-i&ucirc;]，寫訊息來分享，提起講：</p>
<p>『有兩个手工紩个珠包仔，真媠，一个25箍，阮兩个攏真佮意，tsi&acirc;ng 買一个，別儂看著真欣羨。』</p>
<p>我真久無講 tsi&acirc;ng 矣（tsi̍t l&acirc;ng 个合音），寫台語文了後，一方面是為著欲佮各地个儂溝通，一方面是寫漢字為主，所以就會減用合音詞。</p>
<p>佮「l&acirc;ng」个合音詞閣有「si&aacute;nn l&acirc;ng」變「si&acirc;ng / si&aacute;ng」、「kā l&acirc;ng」變「k&acirc;ng」、「hōo l&acirc;ng」變「h&ocirc;ng」、「tī l&acirc;ng」變「ti&acirc;ng」等等，變體各地koh樣。</p>
<p>有所在講「ti&acirc;ng？」，是 tī l&acirc;ng 个合音，意思是「啥儂？」。「tī」是疑問詞，類似英文 what/which，像「tī s&icirc;？」是「啥時？」、「tī tāi」是「啥代誌？」、「tī l&acirc;ng」就是「啥儂」个意思。即个「tī」，現時台灣愈來愈罕用，漸漸攏較愛講「si&aacute;nn」。</p>
<p>「這佮我無 tī tāi」，是將疑問詞 tī 轉化做「任何」个意思，用佇否定句，「無 tī tāi」就是「無任何代誌、關係」，It has nothing to do with me.</p>
<p>疑問詞「tī」有虛化个現象，所以才出現「這佮汝 si&aacute;nn tī tāi？」个講法，照講干焦講「這佮汝 tī tāi？」話句就完整，煞閣加一个 si&aacute;nn，變做兩个疑問詞相tha̍h。參考古文「干卿底事？」。</p>
<p>以上是簡單討論爾爾。</p>

