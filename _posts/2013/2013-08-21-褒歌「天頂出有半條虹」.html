---
layout: post
title: 褒歌「天頂出有半條虹」
date: 2013-08-21 16:12:20 +0800
author: 潘科元
categories: [文獻, 台日對照台語文獻]
---

<p>
<img src="/assets/too/2013/0821/puann3-tiau5-khing7.png" width="972" height="1146" />
</p>
<p>風颱天，咱來欣賞台灣古早褒歌，是1917年 平澤丁東《臺灣の歌謠と名著物語》內底記錄个，我共伊改寫漢字、台羅、註解：</p>
<p>天頂出有半條虹 <br />欲做風颱敢會成 <br />看見阿嫂遮恬定 <br />央三託四著予成</p>
<p>標音： <br />Thinn-t&iacute;ng tshut ū pu&agrave;nn-ti&acirc;u khīng <br />Beh ts&ograve; hong-thai k&aacute;nn uē s&icirc;ng <br />Khu&agrave;nn-k&igrave;nn a-s&oacute; tsiah tiām-tīng <br />ng-sann thok-s&igrave; tio̍h hōo s&icirc;ng</p>
<p>句解： <br />天頂出現半條个虹 <br />真有可能會做風颱 <br />看著姑娘閑雅靜肅，予我 it--著。 <br />我著四界拜託儂去講親情[tsi&acirc;nn]，的確欲予成。</p>
<p>補充：</p>
<p>1. 前兩句對應天氣个古俗語：「虹出半篷，大水流儂。」 <br />[Khīng# tshut pu&agrave;nn-ph&acirc;ng, tuā-tsu&iacute;# l&acirc;u l&acirc;ng.] <br />先民經驗，虹若只出半爿，往往是做風颱个兆頭。</p>
<p>2. 第二句个「敢」是推測詞 k&aacute;nn，毋是 疑問詞 k&aacute;m。</p>
<p>3. 第三句「阿嫂」毋是真正个兄嫂，是相褒對唱个時，男性稱呼女性个慣用語之一，表示客氣。</p>
<p>4. 第三句「恬定 tiām-tīng」佇遮應該解說做 tiām-tī 个類義詞，閑雅靜肅个女性好氣質，所以歌者才會 it--著，想欲佮伊成親。</p>
<p>5. 第四句「央三託四」一般是講 iong/iang-sann thok-s&igrave;，毋過平澤氏「央」字个標音只有 ン 所以我轉寫做 ng-sann thok-s&igrave;。</p>

