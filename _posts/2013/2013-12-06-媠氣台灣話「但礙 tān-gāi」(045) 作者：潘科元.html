---
layout: post
title: 媠氣台灣話「但礙 tān-gāi」(045) 作者：潘科元
date: 2013-12-06 01:39:37 +0800
author: 潘科元
categories: [媠氣台灣話專欄]
---

<p>媠氣台灣話「但礙 tān-gāi」(045)</p>
<p>解說：但礙[tān-gāi]，轉接詞，字面意思是「但是礙著&hellip;&hellip;」，用法類似「但是」，毋過後壁所接个話句是毋好个情形、不利个因素、情形等等。</p>
<p>文例1：散赤囡仔隊提著冠軍，會凍代表國家出去比賽，但礙機票錢著愛自費，強欲放棄个時節，佳哉有貴人助贈成事，歸尾光榮凱旋。</p>
<p>（S&agrave;n-tshiah g&iacute;n-&aacute; tuī the̍h tio̍h kuan/ku&agrave;n-kun, ē-t&agrave;ng tāi-pi&aacute;u kok-ka tshut-kh&igrave; p&iacute;-s&agrave;i, tān-gāi ki-phi&ograve;-ts&icirc;nn tio̍h-&agrave;i tsū-hu&igrave;, kiōng-beh h&ograve;ng-kh&igrave; &ecirc; s&icirc;-tseh, ka-ts&agrave;i ū ku&igrave;-j&icirc;n tsōo-tsān s&icirc;ng-sū, kui-bu&eacute; kong-&icirc;ng kh&aacute;i-su&acirc;n.）</p>
<p>文例2：有心欲改惡從善 重頭生，來奉待老母，但礙烏道兄弟毋放伊煞，姑不將遠走他鄉外里。</p>
<p>（Ū-sim beh k&aacute;i-ok tsi&ocirc;ng-siān t&icirc;ng-th&acirc;u sinn, l&acirc;i hōng-thāi l&aacute;u-b&oacute;, tān-gāi oo-tō hiann-tī m̄ p&agrave;ng i suah, koo-put-tsiong u&aacute;n-ts&aacute;u thann-hiong guā-l&iacute;.）</p>
<p>&copy; 潘科元 2013 版權所有</p>

