---
layout: post
title: 媠氣台灣話「癮仙膏 giàn-sian-ko」(060) 作者：潘科元
date: 2013-12-20 16:31:49 +0800
author: 潘科元
categories: [媠氣台灣話專欄]
---

<p>媠氣台灣話「癮仙膏 gi&agrave;n-sian-ko」(060)</p>
<p>解說：<br /> 癮仙膏[gi&agrave;n-sian-ko]，仙膏就是鴉片膏[a-phi&agrave;n-ko]、鴉片薰膏[a-phi&agrave;n-hun-ko]，欶鴉片薰，像咧做神仙遐爾爽，所以將「鴉片膏」叫做「仙膏」。鴉片一旦食椆咧，彼就艱苦改啦，若無通食，會癮甲袂堪得，按呢就是癮仙膏。</p>
<p>鴉片仙咧癮仙膏个情景，不止苦慘，佇清朝尾、日本時代个先民，看在眼內，諒必印象極深。所以怹就用「癮仙膏」來形容一般儂，愛一項物，愛甲欲死閣得袂著个艱苦。</p>
<p>文例 1：逐工載養樂多來賣 迄个a-s&aacute;ng，下晡毋知按怎煞無來。囡仔佇遐咧癮仙膏个形，也好笑，也可憐。（四十幾年前个庄跤）</p>
<p>（Ta̍k-kang ts&agrave;i i&oacute;ng-lo̍k-to l&acirc;i bē, hit-&ecirc; a-s&aacute;ng, e-poo m̄ tsai &aacute;n-tsu&aacute;nn, suah b&ocirc; l&acirc;i. G&iacute;n-&aacute; tī hia leh gi&agrave;n-sian-ko &ecirc; h&icirc;ng, iā h&oacute;-tshi&ograve;, iā kh&oacute;-li&acirc;n.）</p>
<p>文例 2：伊排即个迷魂陣，唌汝跋--lu&egrave;，看有食無，蹛咧癮仙膏，汝著緊覺醒。</p>
<p>（I p&acirc;i tsit-&ecirc; b&ecirc;-h&ucirc;n-tīn, si&acirc;nn l&iacute; pua̍h--lu&egrave;, khu&agrave;nn-ū tsia̍h-b&ocirc;, tu&agrave; leh gi&agrave;n-sian-ko, l&iacute; tio̍h k&iacute;n kak-tsh&iacute;nn.）</p>
<p>補充：<br /> 「鴉片」古早也寫做「阿片」，台語「鴉、阿」仝音 a，所以兩種寫法台語音無差。但是請斟酌，袂使講做「ah-phi&agrave;n」，台語「鴉」唸 a，佮「鴨」唸 ah，無仝音，華語早就扑毋見入聲，所以分袂清。</p>
<p>「癮仙膏」，教育部辭典寫做「癮仙哥」。我認為語源是「癮仙膏」才著，佇台日大辭典得著印證。因為「膏」「哥」仝音，有儂閣轉化 gi&agrave;n-sian-ko 來指稱〔癮君子〕本身。</p>
<p>&copy; 潘科元 2013 版權所有．敬請賜教</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

