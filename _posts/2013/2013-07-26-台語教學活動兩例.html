---
layout: post
title: 台語教學活動兩例
date: 2013-07-26 23:00:04 +0800
author: 潘科元
categories: [教育, 台語文教育談論]
---

<p>台語教學活動舉例：</p>
<p>一、教完基本聲韻調，予學生了解聲母按怎鬥韻母了後，會使舉一寡押韻的話句來𤆬學生唸。閣來予怹做押韻鬥句接龍練習，規則可比講：</p>
<p>1. 兩人一組，我講一句，你應一句，愛講平濟字，上濟七字。 <br />2. 意思無連貫無要緊，重點愛有押韻，無限聲調（口音韻、鼻音韻嘛會使算押韻）。 <br />3. 相褒、抑是相激攏無要緊，但是毋通tshoh-k&agrave;n-kiāu。 <br />4. 換你講我答。</p>
<p>例句： <br />1. 我是恁爸爸 vs. 你是阮媽媽 <br />2. 樹頂一隻猴 vs. 樹跤一隻狗 <br />3. 猴仔食弓蕉 vs. 狗仔咧喝燒 <br />4. 好來好去 vs. 毋通受氣</p>
<p>二、ABB 趁樣造句： <br />例句： <br />1. 烏趖趖 vs. 紅記記 <br />2. 手烏趖趖 vs. 面紅記記 <br />3. 燒燙燙 vs. 冷吱吱 <br />4. 滾水燒燙燙 vs. 跤底冷吱吱</p>

