---
layout: post
title: 兩个倚音个台語詞「撨促 tshiâu-tshik」、「搜摵 tshiau-tshi̍k」
date: 2013-04-14 13:30:01 +0800
author: 潘科元
categories: [語詞, 台語語詞探討]
---

<p>1.「撨促 tshi&acirc;u-tshik」（前字第五聲，後字第四聲），是具體動詞 tshi&acirc;u 佮 具體動詞 tshik 複合起來个抽象動詞，tshi&acirc;u 主要是指調整位置，tshik 主要是指縮短長度、距離，合起來就是「協調溝通、互相讓步，來gi&uacute;近彼此个距離、減少雙方个歧見」迄種意思。</p>
<p>2.「搜摵 tshiau-tshi̍k」（前字第一聲，後字第八聲）：是指「爽快、快活、愜意」，親像「落兩禮拜个僐雨[siān-hōo]，到今仔日才好天，出去行行 lau-lau咧，儂真tshiau-tshi̍k」。用具體動詞 tshiau（佇遮是〔攪拌〕个意思）佮 tshi̍k 來複合做抽象形容詞，表現情緒个興奮。</p>
<p>俗語：「無食假吐呃[b&ocirc; tsia̍h k&eacute; th&oacute;o-eh]，無穿假tshiau-tshi̍k」。</p>
<p>教育部辭典將頂面第一个意思寫做「撨摵 tshi&acirc;u-tshi̍k」前字第五聲，後字第八聲，凡勢有儂按呢講。總是，我感覺 tshi̍k 本義是「上下搖動」（像「摵仔麵 tshi̍k-&aacute;-mī」，俗寫「切仔麵」），用「搖動」來表現「協調」个抽象概念，較無「促 tshik」遐媠氣。</p>
<p>補充：洪錦田先生來賜教：『我个語感tshik是,橫向(左右)動作,tshik8,是直向(頂下)動作：tshiau5-tshik，tshiau5-tshik na2-tshiunn7-si7抽象(意向)動詞。台語有tshiau-tshik8即个詞:<br /> 我眠夢--著,.阿母--也出代誌--ah,.心肝頭足tshiau-tshik8--tioh8。</p>

