---
layout: post
title: 媠氣台灣話「諒情 liōng-tsîng」(004) 作者：潘科元
date: 2013-11-08 17:23:07 +0800
author: 潘科元
categories: [媠氣台灣話專欄]
---

<p>媠氣台灣話「諒情 liōng-ts&icirc;ng」(004)</p>
<p>解說：體諒儂个苦情來原諒，是「原諒、諒解」个類義詞，毋過是較有感情个表達法。</p>
<p>舉例一： <br />「大人啊，盡即擺請汝赦免--我，以後我毋敢矣！」「帶念汝个家境，即擺放汝煞，後擺若閣按呢，的確無諒情！」。</p>
<p>（"Tāi-j&icirc;n --ah, tsīn tsit-p&aacute;i tshi&aacute;nn l&iacute; si&agrave;-bi&aacute;n--gu&aacute;, &iacute;-āu gu&aacute; m̄-k&aacute;nn --ah!" "T&agrave;i-liām l&iacute; &ecirc; ka-k&iacute;ng, tsit-p&aacute;i p&agrave;ng l&iacute; suah, āu-p&aacute;i nā koh &aacute;n-ne, tik-khak b&ocirc; liōng-ts&icirc;ng!"）</p>
<p>（即句thang做古裝劇口白，特別是佇日本時代，台灣儂攏叫警察是「大人」。）</p>
<p>舉例二： <br />「秀枝予怹前翁害甲足悽慘。後來迄个查埔回心轉意、改頭換面，秀枝也毋肯諒情--伊，講『水潑落地，收袂起』。」</p>
<p>（Si&ugrave;-ki hōo in ts&icirc;ng-ang hāi kah tsiok tshi-tsh&aacute;m. Āu--l&acirc;i hit &ecirc; tsa-poo hu&ecirc;-sim tńg-&igrave;, k&eacute;-th&acirc;u uānn-bīn, Si&ugrave;-ki iā m̄-kh&iacute;ng liōng-ts&icirc;ng--i, k&oacute;ng "Tsu&iacute; phuah lo̍h-tē, siū bē kh&iacute;."）</p>
<p>補註：「回心轉意」「改頭換面」个「轉」佮「改」，古早慣勢講白話音 tńg、k&eacute;(漳)/ku&eacute;(泉)，現代台語儂慣勢講文音 tsu&aacute;n、k&aacute;i。</p>
<p>類義詞：原情[gu&acirc;n-ts&icirc;ng]。</p>
<p>------ <br />&copy; 潘科元 2013 <br />版權所有</p>

