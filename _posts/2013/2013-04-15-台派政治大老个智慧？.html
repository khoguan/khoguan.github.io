---
layout: post
title: 台派政治大老个智慧？
date: 2013-04-15 01:14:02 +0800
author: 潘科元
categories: [台灣俗諺]
---

<p>阿港伯做仙去矣。伊政治做了啥款，且無論，至少伊會曉歸隱山林，即步真可取。無像現時真濟政治儂，講即擺若選無椆，伊就欲退出政壇，結局無影無一隻(跡)，明明是咧騙同情票。</p>
<p>古早成語講「敬老尊賢 k&igrave;ng-n&oacute;o tsun-hi&acirc;n」，其實是將「老」佮「賢」看做同義詞。咱个俗語講「老个老步定，少年个較懂哧」[lāu--&ecirc; lāu-pōo-tiānn, si&agrave;u-li&acirc;n--&ecirc; khah t&aacute;ng-hi&aacute;nn]，閣有講「囡仔閃開，大儂欲展威」，攏是欲共少年儂壓落性，無愛予怹傷早出頭个態度。</p>
<p>若是欲予少年儂發揮个俗語，我一時煞想無，干焦一句：「汝會老，我會大」（咱會老，儂會大）。</p>
<p>佇遮我來創造一句新俗語：「老--个老顛倒，少年--个𠢕tsing-tso̍h。」[Lāu--&ecirc; lāu-thian-tho̍h, si&agrave;u-li&acirc;n--&ecirc; g&acirc;u tsing-tso̍h.]</p>
<p>民進黨遐个天王，怹若有體會著即句話，檢彩台灣个政治會較有向望。</p>
<p>註：</p>
<p>1. 老步定：成熟穩定、思慮周至、步步為營。</p>
<p>2. 懂哧：粗忽、輕率[khing-sut]。</p>
<p>3. lāu-thian-tho̍h：教育部辭典解說：〔指老年人腦力和記憶力衰退，說話做事顛三倒四〕。</p>
<p>4. tsing-tso̍h：走傱[ts&aacute;u-ts&ocirc;ng]、奔波[phun-pho]。</p>

