---
layout: post
title: 媠氣台灣話「污穢 ù-uè」(017) 作者：潘科元
date: 2013-11-15 01:35:55 +0800
author: 潘科元
categories: [媠氣台灣話專欄]
---

<p>媠氣台灣話「污穢 &ugrave;-u&egrave;」(017)</p>
<p>解說：污穢[&ugrave;-u&egrave;]，是漢語共通詞，華語有講，台語自底也有講，thang做名詞、形容詞佮動詞。但是請注意「污」字咱台語老輩儂唸第三聲 &ugrave; 較濟，變調个時，變第二聲。除了 &ugrave;-u&egrave;，閣有「貪官污吏 tham-kuann &ugrave;-lī」、新詞「污染 &ugrave;-ji&aacute;m」。</p>
<p>名詞文例：即帖藥會共咱个囡仔腹肚內个污穢攏洗洗予清氣，了後自然著會開脾、愛食糜飯。</p>
<p>（Tsit-thiap io̍h ē kā l&aacute;n &ecirc; g&iacute;n-&aacute; pak-t&oacute;o_lāi &ecirc; &ugrave;-u&egrave; l&oacute;ng s&eacute;-s&eacute; hōo tshing-kh&igrave;, li&aacute;u-āu tsū-ji&acirc;n tio̍h ē khui-p&icirc;, &agrave;i tsia̍h mu&ecirc;-pn̄g.）</p>
<p>形容詞文例：污穢个物件毋通提來廟埕！</p>
<p>（&Ugrave;-u&egrave; &ecirc; mi̍h-kiānn m̄-thang the̍h l&acirc;i biō-ti&acirc;nn.）</p>
<p>動詞文例：毋通予烏色（色情）个影片污穢咱个心靈。</p>
<p>（M̄-thang hōo oo-sik &ecirc; i&aacute;nn-ph&igrave;nn &ugrave;-u&egrave; l&aacute;n &ecirc; sim-l&icirc;ng.）</p>
<p>註跤：用黃色表示色情，佇「兩岸三地」个中文攏有按呢用。毋過，當今世界別所在罕得用即種色水象徵。像英語 色情片 毋是講 yellow movie，是講 blue movie。總是，台語儂也有學著中文即種用法。我佇遮另外補充阮阿公用烏色來表示色情个講法。</p>
<p>細漢个時，阮遐街頭个二輪戲園設備無好，為著搝儂客，煞規个改落去做色情片（定著有共派出所長 oo-se），戲園外面个kha̋m-p&aacute;ng畫甲蓋大副，專專攏是唌儂墜落个圖像。阮阿公看著，有夠慼，罵講怹哪會攏咧放烏色个電影。</p>
<p>即種用法，扑算是因為「用合法掩護[am-hōo]非法个色情業」，台語講「做烏个」，所以才用「烏」來表示「色情」。</p>
<p>類義詞：穢涗[u&egrave;-su&egrave; / &egrave;-s&egrave; / &egrave;r-s&egrave;r]，動詞、形容詞，請參考教育部辭典。</p>
<p>相關詞：穢[u&egrave; / &egrave; / &egrave;r]，及物、不及物動詞，除了「扑l&acirc;-s&acirc;m」，閣有「傳染」个意思。</p>
<p>&copy; 潘科元 2013 版權所有</p>

