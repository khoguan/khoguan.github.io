---
layout: post
title: 媠氣台灣話「欲死但唉 beh-sí-nā-hāinn」(024) 作者：潘科元
date: 2013-11-19 19:26:53 +0800
author: 潘科元
categories: [媠氣台灣話專欄]
---

<p>媠氣台灣話「欲死但唉 beh-s&iacute;-nā-hāinn」(024)</p>
<p>解說：beh-s&iacute;-nā-hāinn，第一重[t&icirc;ng]意思，形容非常辛苦、艱苦，袂輸欲死去。第二重意思，責備儂精神袂振作[ts&iacute;n-tsok]，袂輸是欲死个儂。</p>
<p>文例1：無工夫，去共儂做粗工，擔甲beh-s&iacute;-nā-hāinn，才有通食一碗仔燒。</p>
<p>（B&ocirc; kang-hu, kh&igrave; kā l&acirc;ng ts&ograve; tshoo-kang, tann kah beh-s&iacute;-nā-hāinn, tsiah ū-thang tsia̍h tsi̍t-u&aacute;nn-&aacute; sio.）</p>
<p>文例2：倩一个店員，煞坐遐顧掰手機仔，儂客入門，伊也袂曉鼓舞，beh-s&iacute;-nā-hāinn，了然！叫伊轉去食家己。</p>
<p>（Tshi&agrave;nn tsi̍t-&ecirc; ti&agrave;m-u&acirc;n, suah tsē hia k&ograve;o pu&eacute; tshi&uacute;-ki-&aacute;, l&acirc;ng-kheh ji̍p--l&acirc;i, i iā bē-hi&aacute;u k&oacute;o-b&uacute;, beh-s&iacute;-nā-hāinn, li&aacute;u-ji&acirc;n! Ki&ograve; i tńg-kh&igrave; tsia̍h ka-tī.）</p>
<p>補充：擬態詞「nā-hāinn」个漢字「但唉」是照台日大辭典，罔參考。即个詞有真濟又音：beh-s&iacute;-nā-h&agrave;inn、beh-s&iacute;-tōng-hāinn、beh-s&iacute;-tōng-hainnh、beh-s&iacute;-tōng-h&agrave;inn，寫羅馬字記音較準。</p>
<p>相關詞：s&iacute;-giān-giān。</p>
<p>&copy; 潘科元 2013 版權所有</p>

