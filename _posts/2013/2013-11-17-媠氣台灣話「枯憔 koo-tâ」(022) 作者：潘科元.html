---
layout: post
title: 媠氣台灣話「枯憔 koo-tâ」(022) 作者：潘科元
date: 2013-11-17 08:26:16 +0800
author: 潘科元
categories: [媠氣台灣話專欄]
---

<p>媠氣台灣話「枯憔 koo-t&acirc;」(022)</p>
<p>解說：枯憔[koo-t&acirc;]，樹木花草失水焦蔫[ta-lian]，儂營養不良、破病、心悶所引起个憔悴[tsi&acirc;u-tsuī]。</p>
<p>文例1：即季做大旱，農作物攏枯憔去，作穡儂真離經。</p>
<p>（Tsit-khu&igrave;/ku&igrave; ts&ograve; tuā-uānn, l&ocirc;ng-tsok-bu̍t l&oacute;ng koo-t&acirc;--kh&igrave;, tsoh-sit-l&acirc;ng tsin lī-king.）</p>
<p>註跤：「離經 lī-king」佇遮是指「損失慘重」。</p>
<p>文例2：查某囡仔一日一日枯憔落去，老母也煩惱甲消瘦落肉。</p>
<p>（Tsa-b&oacute;o-g&iacute;n-&aacute; tsi̍t-ji̍t tsi̍t-ji̍t koo-t&acirc;--lo̍h-kh&igrave;, lāu-b&oacute; iā hu&acirc;n-l&oacute; kah siau-s&aacute;n-lo̍h-bah.)</p>
<p>近義詞：烏憔[oo-t&acirc;]、烏焦瘦[oo-ta-s&aacute;n]、黃酸[n̂g-sng]、黃瘦[n̂g-s&aacute;n]、 𠕇癉[tīng-tan]（指發育不良，身軀瘦瘦，𠕇𠕇無肉）。</p>
<p>反義詞：膨皮[ph&ograve;ng-phu&ecirc;]、冇胚[ph&agrave;nn-phue]、油水[i&ucirc;-tsu&iacute;]（形容詞）。</p>
<p>&copy; 潘科元 2013 版權所有</p>
<p>------<br /> 呼音未稽考：教育部辭典「烏焦瘦 oo-ta-s&aacute;n」，將其中第二字个本調當做 ta 第一聲，但是台日大辭典是 oo-t&acirc;-s&aacute;n，拜託泉腔个先進來印證一下，感謝。</p>

