---
layout: post
title: 媠氣台灣話「出土 tshut-thóo] (013) 作者：潘科元
date: 2013-11-12 22:08:09 +0800
author: 潘科元
categories: [媠氣台灣話專欄]
---

<p>媠氣台灣話「出土 tshut-th&oacute;o] (013)</p>
<p>解說：出土[tshut-th&oacute;o]，台語在來詞个意思是言語動作傷過粗野、犯著禁忌[k&igrave;m-khī]、無斯文、無雅氣。</p>
<p>文例1：某儂講話出土，我扑算毋好請伊來開幕式致詞。</p>
<p>（B&oacute;o-l&acirc;ng k&oacute;ng-uē tshut-th&oacute;o, gu&aacute; phah-sǹg m̄-h&oacute; tshi&aacute;nn i l&acirc;i khai-bōo-sik t&igrave;-s&ucirc;.）</p>
<p>註跤：「扑算」佇遮是「想、認為」个意思。</p>
<p>文例2：雖是自由創作个時代，舞台劇若搬了傷出土，予台跤个觀眾看了艱苦，也毋是啥乜高明个藝術。</p>
<p>（Sui-sī tsū-i&ucirc; tsh&ograve;ng-tsok &ecirc; s&icirc;-tāi, b&uacute;-t&acirc;i-kio̍k/ki̍k nā puann li&aacute;u siunn tshut-th&oacute;o, hōo t&acirc;i-kha &ecirc; kuan-tsi&ograve;ng khu&agrave;nn li&aacute;u kan-kh&oacute;o, iā m̄-sī si&aacute;nn-m&iacute; ko-b&icirc;ng &ecirc; gē-su̍t.）</p>
<p>補充：教育部台語辭典「出土」干焦解說做〔古代的器物從地底下被挖掘出來〕，這是佮華語相通个意義，「出」是動詞，「土」是名詞。</p>
<p>若是「出土」本底个用法，「出」是動詞轉程度副詞，「過頭」个意思；「土 th&oacute;o」是形容詞，會使單獨用，像「講話毋通遐爾土！」單字「土」指直接、無修飾、欠斯文；若是兩字詞「出土」時常閣包含「猥褻 ue-siat」个意思。</p>
<p>&copy; 潘科元 2013 版權所有</p>

