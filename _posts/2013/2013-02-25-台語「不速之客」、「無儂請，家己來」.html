---
layout: post
title: 台語「不速之客」、「無儂請，家己來」
date: 2013-02-25 15:44:18 +0800
author: 潘科元
categories: [語詞, 台語語詞探討]
---

<p>一、文言詞「不速之客」就是「無儂請，家己來」个儂客。「速」是邀請个意思。</p>
<p>二、「不速之客」是文言詞，毋是北京話个腿身肉，台語嘛會使照字唸 put-sok tsi kheh/khik。</p>
<p>三、出名个台語唸謠講「土地公，白目眉，無儂請，家己來」，無接著帖仔也去儂遐鬥鬧熱，就唸這來相詼[khue]。另外也有孽詰仔話[gia̍t-khiat-&aacute;-uē]：「孫悟空赴蟠桃會[phu&acirc;n-th&ocirc;-huē]－－無儂請，家己來」。真豐富。</p>
<p>即篇佇 Facebook 刊出來，承蒙 Suyi Tilly Tsai 小姐回應：</p>
<p style="padding-left: 30px;">細漢e時陣 ta̍uh-ta̍uh聽e是 "大箍呆"<br /> 大箍呆哎喲白目眉，無人請你就家己來。 來來大箍呆炒韭菜，燒燒一碗來，冷冷阮無愛。</p>

