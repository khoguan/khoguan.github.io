---
layout: post
title: 媠氣台灣話「花血 hue-hiat」(033) 作者：潘科元
date: 2013-11-24 22:59:44 +0800
author: 潘科元
categories: [媠氣台灣話專欄]
---

<p>媠氣台灣話「花血 hue-hiat」(033)</p>
<p>解說：花血[hue-hiat]，形容物件个花色豔麗，抑是婦人儂嬌姿美豔[kiau-tsu b&iacute;-iām]。有時有負面評價。（漢字暫時採用台日大辭典寫法。）</p>
<p>文例1：查某囝講校慶个時，怹社團欲搬一齣青春悲喜舞台劇，媽媽撥工去剪一塊較花血个綢仔布來共伊做服裝。</p>
<p>（Tsa-b&oacute;o-ki&aacute;nn k&oacute;ng hāu-kh&igrave;ng &ecirc; s&icirc;, siā-thu&acirc;n beh puann tsi̍t-tshut tshing-tshun pi-h&iacute; b&uacute;-t&acirc;i-kio̍k/ki̍k, ma-ma puah-kang kh&igrave; tsi&aacute;n tsi̍t-t&egrave; khah hue-hiat &ecirc; ti&ucirc;-&aacute;-p&ograve;o l&acirc;i kā i ts&ograve; ho̍k-tsong.）</p>
<p>文例2：有一个枝骨挑俍、打扮花血个小姐遠遠對遐來。辦公室个儂，聽著 kho̍k、kho̍k、kho̍k 个懸搭聲，閣鼻著芳貢貢个粉味，逐个攏攑頭掠伊金金看。</p>
<p>（Ū tsi̍t-&ecirc; ki-kut thiau-lāng, t&aacute;nn-pān hue-hiat &ecirc; si&oacute;-tsi&aacute; hn̄g-hn̄g tu&igrave; hia l&acirc;i. Pān-kong-sik &ecirc; l&acirc;ng, thiann tio̍h kho̍k, kho̍k, kho̍k &ecirc; ku&acirc;n-tah-siann, koh phīnn tio̍h phang-k&ograve;ng-k&ograve;ng &ecirc; h&uacute;n-bī, ta̍k-&ecirc; l&ocirc;ng gia̍h-th&acirc;u lia̍h i kim-kim khu&agrave;nn.）</p>
<p>註跤：枝骨挑俍，類似華語〔身材高挑〕。懸搭聲，懸搭鞋（高跟鞋）个聲。</p>
<p>相關詞：嬌色[kiau-sik]（指色緻嬌豔）、妖嬌[iau-kiau]、豔冶[iām-i&aacute;]、嬌姿絕色[kiau-tsu tsua̍t-sik]。</p>
<p>&copy; 潘科元 2013 版權所有</p>

