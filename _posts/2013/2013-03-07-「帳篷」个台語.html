---
layout: post
title: 「帳篷」个台語
date: 2013-03-07 19:49:27 +0800
author: 潘科元
categories: [語詞, 台語語詞探討]
---

<p>華語「帳篷」个台語，現時上普遍个講法佮分別：</p>
<p>一、辦桌請儂客，佇空地「搭布篷 tah p&ograve;o-ph&acirc;ng」來遮日閘雨。</p>
<p>二、露營[lōo-i&acirc;nn] 个時，「弓 th&egrave;n-tooh」。弓[king] 是動詞，佮「搭」倚意，交換用，無差。th&egrave;n-tooh 是外來語，源頭是英文 tent。</p>
<p>其實 tent 佇台語文獻看會著足濟類義詞：露篷 lōo-ph&acirc;ng、布棚 p&ograve;o-p&icirc;nn、帳帷 ti&ugrave;nn-u&icirc;、帳棚 ti&ugrave;nn-p&icirc;nn、帳房 ti&ugrave;nn-p&acirc;ng、營帳 i&acirc;nn-ti&ugrave;nn、將軍帳 tsiong-kun-ti&ugrave;nn。</p>
<p>補充：台南个友志講，怹辦桌無講「搭布篷」，講「搭tshi&oacute;nn」，但是毋知即个詞素 tshi&oacute;nn/tshi&uacute;nn 按怎理解才好。</p>

