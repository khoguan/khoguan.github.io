---
layout: post
title: 媠氣台灣話「譀古 hàm-kóo」(001) 作者：潘科元
date: 2013-11-04 14:30:33 +0800
author: 潘科元
categories: [語詞, 台語語詞探討]
---

<p>媠氣台灣話「譀古 h&agrave;m-k&oacute;o」(001)</p>
<p>解說：名詞兼動詞、形容詞，形容誇大不實[ khua-tāi put-si̍t]、不可思議个話語、代誌。</p>
<p>「譀古 h&agrave;m-k&oacute;o」字面个意思就是「真譀[h&agrave;m]个故事」。</p>
<p>「譀」是「誇大不實」个意思，像「某儂講話真譀」。</p>
<p>「放大鏡」台語媠氣个講法是「譀鏡 h&agrave;m-ki&agrave;nn」，因為「膨面鏡 ph&ograve;ng-bīn-ki&agrave;nn」个光學作用，致使一个物件看起來比實際閣較大，佮「誇大不實」个中心概念－－「超出正常、普通个大細」相通，所以才叫做「譀鏡」。</p>
<p>「古」就是「故事」，像「講古 k&oacute;ng-k&oacute;o」「囡仔古 g&iacute;n-&aacute;-k&oacute;o」个「古」攏是「故事」个意思。因為故事往往攏自古流傳到今[tann]，才用「古」來引申指「故事 k&ograve;o-sū」「故代 k&ograve;o-tāi」。</p>
<p>阮細漢个時，大儂講古予阮聽，起句就是「古早古早，&hellip;&hellip;」（前三字攏愛變調），佮英語 Once upon a time, ...... 相親像。</p>
<p>日常生活咧交談，咱聽著對方个話，若感覺傷譀、傷離經[lī-king]（離譜），就會應講，「聽汝咧講譀古」（名詞用法）、「聽汝咧譀古」（動詞用法）、「遮爾譀古！哪有可能？」（形容詞用法）。</p>
<p>自從有動畫了後，閣加一種講法：「聽汝咧講 b&agrave;ng-kah」。台語外來語 b&agrave;ng-gah，嘛講做 b&agrave;ng-kah，是對日語「漫畫 まんが」來个，台語用法指「動畫」，毋是靜態个尪仔冊。</p>
<p>------&nbsp;<br />&copy; 潘科元 2013&nbsp;<br />版權所有</p>

