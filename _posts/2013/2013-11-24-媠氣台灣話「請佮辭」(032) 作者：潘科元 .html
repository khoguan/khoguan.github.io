---
layout: post
title: 媠氣台灣話「請佮辭」(032) 作者：潘科元 
date: 2013-11-24 16:47:01 +0800
author: 潘科元
categories: [媠氣台灣話專欄]
---

<p>媠氣台灣話「請佮辭」(032)</p>
<p>解說：請佮辭[tshi&aacute;nn# kah s&icirc;]，字面是「汝請，我告辭！」，意思是「謝絕 siā-tsua̍t」，無愛閣佮對方捙盤[tshia-pu&acirc;nn]。</p>
<p>江湖唸歌「勸少年」有唱講：</p>
<p>勸恁風流眾兄弟 [khǹg l&iacute;n hong-li&ucirc; ts&igrave;ng hiann-tī] 所致𨑨迌著張持 [s&oacute;o-t&igrave; tshit-th&ocirc; tio̍h tiunn-t&icirc;] 查某若對咱好意 [tsa-b&oacute;o nā tu&igrave; l&aacute;n h&oacute;-&igrave;] 即款著kāi請佮辭 [tsit-khu&aacute;n tio̍h kāi tshi&aacute;nn kah s&icirc;]</p>
<p>註跤：kāi，是「共伊 kā i」个合音。</p>
<p>劉福助「一年換二十四个頭家」有唱講： 「叫我頭鬃吹予伊焦[ta]，我kā吹甲臭火焦，儂客受氣請佮辭，我就存了[tsh&ucirc;n li&aacute;u] 無愛kā提錢。」</p>
<p>文例：「迄間便利店連鎖企業，閣予儂驗出食品有摻化學毒素，總經理煞講怹公司嘛是受害者。長期毒害社會大眾，責任也敢推離離？今我請佮辭，袂癮閣共怹交關。」</p>
<p>（Hit-king piān-lī-ti&agrave;m li&acirc;n-s&oacute;-kh&igrave;-gia̍p, koh hōo l&acirc;ng giām tshut si̍t-ph&iacute;n ū tsham hu&agrave;-ha̍k to̍k-s&ograve;o, ts&oacute;ng-king-l&iacute; suah k&oacute;ng in kong-si mā sī siū-hāi-tsi&aacute;. Tn̂g-k&icirc; to̍k-hāi siā-huē tāi-tsi&ograve;ng, tsik-jīm iā k&aacute;nn the-lī-lī? Tann gu&aacute; tshi&aacute;nn kah s&icirc;, bē-gi&agrave;n koh kā in kau-kuan.）</p>
<p>&copy; 潘科元 2013 版權所有</p>

