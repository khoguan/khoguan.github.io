---
layout: post
title: 媠氣台灣話「睨惡惡 gîn-ònn-ònn」(056) 作者：潘科元
date: 2013-12-15 21:36:30 +0800
author: 潘科元
categories: [媠氣台灣話專欄]
---

<p>媠氣台灣話「睨惡惡 g&icirc;n-&ograve;nn-&ograve;nn」(056)</p>
<p>解說：睨惡惡[g&icirc;n-&ograve;nn-&ograve;nn]，「睨」就是華語〔瞪〕，「睨惡惡」就是受氣起歹面，目睭展大蕊共儂睨。"g&icirc;n" 嘛有講 "g&ucirc;n"，"g&icirc;n-&ograve;nn-&ograve;nn" 嘛有講 "g&icirc;n-h&ograve;o-h&ograve;o"。</p>
<p>文例1：阮細漢若無乖，序大儂就睨惡惡；曷有通像即馬个囡仔，佇公共場所狡怪捙蛆，爸母佇邊仔嘛是看甲笑bi-bi。</p>
<p>（Gu&aacute;n s&egrave;-h&agrave;n nā b&ocirc; kuai, sī-tuā-l&acirc;ng to̍h g&icirc;n-&ograve;nn-&ograve;nn; a̍h ū thang tshiūnn tsit-m&aacute; &ecirc; g&iacute;n-&aacute;, tī kong-kiōng-ti&ucirc;nn-s&oacute;o k&aacute;u-ku&agrave;i tshia-tshi, pē-b&uacute; tī pinn--&aacute; mā sī khu&agrave;nn kah tshi&ograve;-bi-bi.）</p>
<p>文例2：伊佇學校予懸年--个碰釘，大毋願，去 l&agrave;u t&oacute; 一群𨑨迌囡仔，放學个時，佇路邊斡角仔，張身勢、睨惡惡咧當等對方。</p>
<p>（I tī ha̍k-hāu hōo ku&acirc;n-n&icirc;--&ecirc; ph&ograve;ng-ting, tuā m̄-guān, kh&igrave; l&agrave;u t&oacute; tsi̍t-kūn tshit-th&ocirc;-g&iacute;n-&aacute;, p&agrave;ng-o̍h &ecirc; s&icirc;, tī lōo-pinn uat-kak-&aacute;, tiunn sin-s&egrave;, g&icirc;n-&ograve;nn-&ograve;nn teh tng-t&aacute;n tu&igrave;-hong.）</p>
<p>註跤：</p>
<p>1. 「碰釘 ph&ograve;ng-ting」，斥責[thik-tsik]、責罵个意思。 <br />2. 「l&agrave;u」佇遮是俚語動詞，招集儂來个意思。 <br />3. 「單音節及物動詞 + t&oacute; + 受詞」，其中个「t&oacute;」作用類似華語輕聲虛詞「了」。 <br />4. 「tng-t&aacute;n」教育部寫「張等」，我無採用，猶原使用台日大辭典个寫法「當等」，按呢佮「張身勢 tiunn sin-s&egrave;」才好分。 <br />5. 「張身勢」，教育部干焦解說做〔擺架子、裝模作樣〕，佮遮表示「採取某種姿勢，代先做準備」个意思無仝。</p>
<p>相關詞：歹銃銃[ph&aacute;inn-tsh&igrave;ng-tsh&igrave;ng]、ok-tshih-tshih、ok-khia̍k-khia̍k。</p>
<p>&copy; 潘科元 2013 版權所有</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>

