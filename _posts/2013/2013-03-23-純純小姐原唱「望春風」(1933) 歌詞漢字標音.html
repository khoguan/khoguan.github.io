---
layout: post
title: 純純小姐原唱「望春風」(1933) 歌詞漢字標音
date: 2013-03-23 16:23:50 +0800
author: 潘科元
categories: [台文講藝術, 台語老歌]
---

<p><iframe width="480" height="360" src="http://www.youtube.com/embed/XQIiBL0Il54" frameborder="0" allowfullscreen=""></iframe></p>
<p>台語經典流行歌「望春風」[Bāng tshun-hong]，純純[S&ucirc;n-s&ucirc;n]（本名劉清香）1933 年原唱<br /> 李臨秋作詞 L&iacute; L&icirc;m-tshiu tsok-s&ucirc;<br />鄧雨賢作曲 Tīng &Uacute;-hi&acirc;n tsok-khik</p>
<p>獨夜無伴守燈下 to̍k-iā b&ocirc;-phuānn tsi&uacute; ting-ē <br />冷風對面吹 l&iacute;ng-hong tu&igrave; bīn tshe <br />十七八 未出嫁 tsa̍p-tshit-pueh, bē tshut-k&egrave; <br />見著少年家 k&igrave;nn tio̍h si&agrave;u-li&acirc;n-ke <br />果然標緻面肉白 k&oacute;o-li&acirc;n piau-t&igrave; bīn-bah pe̍h <br />誰家人子弟 su&icirc; ke l&acirc;ng ts&uacute;-tē <br />想欲問伊驚歹勢 siūnn bueh mn̄g i kiann ph&aacute;inn-s&egrave; <br />心內彈琵琶 sim-lāi tu&acirc;nn p&icirc;-p&ecirc;</p>
<p>想欲郎君做翁婿 Siūnn bueh li&ocirc;ng-kun ts&ograve; ang-s&agrave;i <br />意愛在心內 &igrave;-&agrave;i tsāi sim-lāi <br />等何時 君來採 t&aacute;n h&ocirc;-s&icirc;, kun l&acirc;i tsh&aacute;i <br />青春花當開 tshing-tshun hue tng khai <br />忽聽外頭有人來 hut thiann guā-th&acirc;u ū l&acirc;ng l&acirc;i <br />開門該看覓 khui-mn̂g kai khu&agrave;nn bāi <br />月老笑阮戇大呆 gua̍t-l&oacute; tshi&ograve; g&uacute;n gōng-tuā-tai <br />予風騙毋知 hōo hong phi&agrave;n m̄ tsai ------</p>
<p>聽講李臨秋个手稿寫「清風對面吹」，但是純純所唱，的確是「冷」，完全聽袂著「清 tshing」个送氣聲母音。</p>
<p>有幾字仔，音聽袂明，像「月老」个「老」，足si&acirc;ng是 lo̍k 个音。「歹勢」个「歹」一開始有音，漸漸變無鼻音。「等何時」有儂記做「待何時」，我無採用，因為「等」字收尾个所在，是明顯个 -n 鼻音韻尾。</p>
<p>「開門該看覓」个「該 kai」是「共伊 kā i」个合音詞，寫「該」是傳統歌仔冊慣用个借音字。</p>
<p>台語老歌內底，「花開」个「開」有時為著叶韻[hia̍p-ūn]，刁工唱做 khai，佇遮「花當開」照講是「hue tng khui」才是媠氣自然个台語白話，但是為著鬥句，「開」改唸 khai。</p>
<p>伊唱个旋律，有寡所在比當今版較好。像「面肉白」，即馬普遍咧唱，聽起來煞親像「面 麻[b&acirc;#] 白」。總講一句，即个古早版，無論歌詞、字音、旋律，攏佮咱現時真熟个唱法有出入。</p>
<p>總是，我袂因為是原始演唱版，就認定絕對是上蓋正pān、理想个歌詞、呼音、旋律。經典歌謠个傳承，當然會用得用理性來研究、調整，予伊閣較完美。</p>

