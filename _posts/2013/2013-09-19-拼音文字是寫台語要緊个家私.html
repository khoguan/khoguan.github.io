---
layout: post
title: 拼音文字是寫台語要緊个家私
date: 2013-09-19 12:11:26 +0800
author: 潘科元
categories: [教育, 台語文教育談論]
---

<p>拼音文字嘛是字，[phing-im b&ucirc;n-jī# mā sī jī]<br />欲寫台語嘛著伊。[beh si&aacute; T&acirc;i-g&iacute;# mā tio̍h i]<br />攏用漢字袂赴市，[l&oacute;ng iōng h&agrave;n-jī# bē h&ugrave;-tshī]<br />總著濫寡 A B C。[ts&oacute;ng# tio̍h lām ku&aacute; e# bi# si#]</p>
<p>機車叫做 oo-t&oacute;o-b&aacute;i，[ki-tshia# ki&ograve;-ts&ograve; oo-t&oacute;o-b&aacute;i]<br />領帶號做 ne-k&uacute;-t&aacute;i [ni&aacute;-tu&agrave;# hō-ts&ograve; ne-k&uacute;-t&aacute;i]<br />oo-l&oacute;o-bo̍k-ts&egrave; 傷凊彩，[oo-l&oacute;o-bo̍k-ts&egrave;# siunn tsh&igrave;n-tsh&agrave;i]<br />聽無毋通 kh&iacute;-moo b&aacute;i。[thiann b&ocirc;# m̄-thang kh&iacute;-moo# b&aacute;i]</p>
<p>註：</p>
<p>一、oo-t&oacute;o-b&aacute;i：是對日語 オートバイ 來个，即个日語是「和製英語」autobike 个日語音，也就是「自動跤踏車」个意思，其實英文並毋是講 autobike，講 motorcycle / motorbike 較濟。</p>
<p>二、ne-k&uacute;-t&aacute;i：是對日語 ネクタイ 來个，源頭是英文 necktie。</p>
<p>三、oo-l&oacute;o-bo̍k-ts&egrave;，意思是「凊彩、濫糝、無用心、烏白創、粗製濫造」。有講是對新疆地名「烏魯木齊」來个，無定論，呼音嘛有各種變體，台日大辭典記做 &oacute;o-l&oacute;o-bo̍k-ts&ecirc;，台灣現時尾字講第三聲 ts&egrave; 个較普遍，教育部台語辭典也是按呢記，若阮屏東萬丹講 oo-l&oacute;o-lo̍k-ts&egrave;。</p>
<p>四、kh&iacute;-moo b&aacute;i：無歡喜，袂爽快。kh&iacute;-m&oacute;o 是對日語「氣持 きもち」來个，感受、心情个意思；b&aacute;i 是台語自來个詞素，漢字寫「䆀」，並無好學，所以佇遮嘛用拼音字來寫。</p>

