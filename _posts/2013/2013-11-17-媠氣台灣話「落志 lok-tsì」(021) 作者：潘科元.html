---
layout: post
title: 媠氣台灣話「落志 lok-tsì」(021) 作者：潘科元
date: 2013-11-17 07:28:04 +0800
author: 潘科元
categories: [媠氣台灣話專欄]
---

<p>媠氣台灣話「落志 lok-ts&igrave;」(021)</p>
<p>解說：落志[lok-ts&igrave;]，拄著挫折[tsh&ograve;-tsiat]，煞失去鬥志。「落」佇遮本調第四聲，變調變懸調。</p>
<p>文例1：一時著觸（受著挫折），煞來落志，按呢做儂就毋值。</p>
<p>（Tsi̍t-s&icirc; tio̍h-tak, suah l&acirc;i lok-ts&igrave;, &aacute;n-ne ts&ograve;-l&acirc;ng tsiū m̄-ta̍t.）</p>
<p>文例2：Steve Jobs 予伊苦心創設个公司个董事會戽--出去，猶原無落志，十年後，儂嘛是著姑情伊轉來挽救公司。</p>
<p>（<i>Steve Jobs</i>hōo i kh&oacute;o-sim tsh&ograve;ng-siat &ecirc; kong-si &ecirc; t&aacute;ng-sū-huē h&ograve;o--tshut-kh&igrave;, i&ucirc;-gu&acirc;n b&ocirc; lok-ts&igrave;, tsa̍p-n&icirc;_āu, l&acirc;ng mā sī tio̍h koo-tsi&acirc;nn i tńg-l&acirc;i b&aacute;n-ki&ugrave; kong-si.）</p>
<p>近義詞：失志[sit-ts&igrave;]、餒志[lu&eacute;-ts&igrave;]。</p>
<p>反義詞：獎志[tsi&oacute;ng/tsi&aacute;ng-ts&igrave;]、奮志[h&ugrave;n-ts&igrave;]。</p>
<p>&copy; 潘科元 2013 版權所有</p>

