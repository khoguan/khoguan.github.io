---
layout: post
title: 媠氣台灣話「獎志 tsióng／tsiáng-tsì」(019) 作者：潘科元
date: 2013-11-17 06:38:28 +0800
author: 潘科元
categories: [媠氣台灣話專欄]
---

<p>媠氣台灣話「獎志 tsi&oacute;ng/tsi&aacute;ng-ts&igrave;」(019)</p>
<p>解說：獎志，泉腔是 tsi&oacute;ng-ts&igrave;，漳腔是 tsi&aacute;ng-ts&igrave;。動詞兼形容詞，立志奮發、積極進取[tsik-ki̍k ts&igrave;n-tsh&uacute;]个意思。</p>
<p>文例1：俗語講：「翁若獎志，某就食氣」。「食氣」雖然有「賭氣」个意思，但是佇遮是解說做「食一點氣、袂認輸」，是正面个涵意。款勸翁某著相鼓舞、相扶持。</p>
<p>（Sio̍k-g&iacute; k&oacute;ng, "Ang nā tsi&oacute;ng-ts&igrave;, b&oacute;o to̍h tsia̍h-kh&igrave;." "Tsia̍h-kh&igrave;" sui-ji&acirc;n ū "t&oacute;o-kh&igrave;" &ecirc; &igrave;-s&ugrave;, tān-sī tī tsia sī k&aacute;i-sueh ts&ograve; "tsia̍h tsi̍t-ti&aacute;m kh&igrave;, bē jīn-su", sī tsi&agrave;nn-bīn &ecirc; h&acirc;m-&igrave;. Khu&aacute;n-khǹg ang-b&oacute;o tio̍h sann k&oacute;o-b&uacute;, sann h&ucirc;-tsh&icirc;.）</p>
<p>文例2：汝著較獎志咧，毋通閣遐爛性。</p>
<p>（L&iacute; tio̍h khah tsi&oacute;ng-ts&igrave; --leh, m̄-thang koh hiah nuā-s&igrave;ng.）</p>
<p>文例3：伊退休了後，獎志進修，出國留學。</p>
<p>（I th&egrave;-hiu li&aacute;u-hiu, tsi&aacute;ng-ts&igrave; ts&igrave;n-siu, tshut-kok li&ucirc;-ha̍k.）</p>
<p>俗語：荏懶查埔袂獎志，荏懶查某袂伶俐。[L&aacute;m-nuā tsa-poo bē tsi&aacute;ng-ts&igrave;, l&aacute;m-nuā tsa-b&oacute;o bē l&iacute;ng-lī.] <br />（感謝網友海尾寮大德提供）</p>
<p>近義詞：奮志[h&ugrave;n-ts&igrave;]、奮發[h&ugrave;n-huat]、發憤[huat-h&uacute;n]。 <br />「奮」台語本調第三聲，「憤」台語本調第二聲，無像華語兩字仝音仝調。</p>
<p>反義詞：失志[sit-ts&igrave;]、餒志[lu&eacute;-ts&igrave;]、落志[lok-ts&igrave;]。</p>
<p>漢字僫稽考：「獎志」是台日大辭典个寫法，罔參考。嘛有儂寫做「掌志」，也有寫「長志」，但是即个詞聲母是 ts 毋是 t，所以寫做「長志」較歹唸。</p>
<p>&copy; 潘科元 2013 版權所有</p>

