---
layout: post
title: 古早台語詞 vs. 華台語通用詞 舉例
date: 2013-03-29 15:58:09 +0800
author: 潘科元
categories: [語詞, 台語語詞探討]
---

<p>一、法度[huat-tōo] vs. 方法、辦法。做名詞。<br />例句：想一个好法度來解決問題。vs. 想一个好辦法來解決問題。</p>
<p>註1：「法度」目前主要是指抽象个能力，毋是指具體个方法，而且通常攏固定配合「有、無」，講「有法度、無法度」，使用範圍變真狹[e̍h]。</p>
<p>註2：「解決」是日本時代台語對日語漢字詞吸收來个。</p>
<p>二、對重[tu&igrave;-tiōng] vs. 重視[tiōng-sī]。做動詞。<br />例句：對重台灣文化个保存。 vs. 重視台灣文化个保存。</p>
<p>三、齊全[tsi&acirc;u-tsn̂g] vs. 完全[u&acirc;n-tsu&acirc;n]。做形容詞、副詞。<br />例句：無齊全明白伊个意思。 vs. 無完全明白伊个意思。</p>
<p>四、拆白[thiah-pe̍h](講) vs. 坦白[th&aacute;n-pi̍k/pe̍h](講)。佇遮做副詞。<br />例句：拆白講，「重視」、「坦白」即兩个詞，台語以前無an 講，是戰後才對華語吸收來个。</p>
<p>五、雖罔[sui-b&oacute;ng] vs. 雖然[sui-ji&acirc;n]。<br />真濟儂看著台語舊文獻，無法度理解「雖罔」。其實「雖罔」是同義複詞，像咱今仔日普遍閣有咧講「老罔老，閣會哺塗豆」，即个「罔」就是「雖然」个意思。</p>
<p>以上个台、華對應詞，只是類義个關係，用法範圍並無峇峇相疊[sio-tha̍h]。</p>

