---
layout: post
title: 台語虛詞「……尚且……，何況……」
date: 2013-07-17 02:31:46 +0800
author: 潘科元
categories: [語詞, 台語語詞探討]
---

<p>古早閩台語有寡虛詞，聽起來較文言，總--是佮現代華語無仝款，我歡喜閣抾轉來用。舉例像「&hellip;&hellip;尚且[siōng-chhi&aacute;ⁿ]&hellip;&hellip; , 何況[h&ocirc;-h&ograve;ng]&hellip;&hellip;」。</p>
<p>佮「尚且」个類義詞，閣有「siōng-k&uacute;」「i&aacute;u-k&uacute;」。<br />佮「何況」个類義詞，閣有「況兼[h&ograve;ng-kiam]」、「bo̍h-koh」。</p>
<p>文例：</p>
<p>一、馬雅各舊約(1884) 箴言15:11</p>
<p>Im-kan &agrave;m-h&uacute; i&aacute;u-k&uacute; hō͘ I&acirc;-h&ocirc;-hoa k&agrave;m-chhat, h&ocirc;-h&ograve;ng s&egrave;-kan l&acirc;ng &ecirc; sim. <br />（陰間暗府 i&aacute;u-kū予耶和華鑑察，何況世間儂个心。）</p>
<p>二、文例一比較以下巴克禮版(1933) 仝一節 <br />Im-h&uacute; kap Bia̍t-b&ocirc; l&oacute;ng tī I&acirc;-h&oacute;-hoa &ecirc; ba̍k-chiu-ts&icirc;ng, h&ocirc;-h&ograve;ng s&egrave;-kan l&acirc;ng &ecirc; sim ah?</p>
<p>（陰府佮滅無攏佇耶和華个目睭前，何況世間儂个心啊？）</p>
<p>註：1. 馬雅各版較偏向意譯，巴克禮版較忠實原文。2. 頭前个「尚且」會使省起來，親像「因為&hellip;，所以&hellip;」會使免講「因為」仝款。</p>
<p>三、廟祝問答（Biāu-chiok Būn-tap）(1886, 1914) p.22 <br />L&iacute; to̍k-to̍k m̄-siūⁿ H&ocirc;ng-t&egrave; &ecirc; ko&acirc;n, siōng-k&uacute; bē p&oacute;-ni&aacute; i &ecirc; peh-s&egrave;ⁿ h&ograve;e-siū tn̂g-t&eacute; p&icirc;n-chiān h&ugrave;-k&ugrave;i, h&ograve;ng-kiam sī &oacute;a-kh&ograve; H&ocirc;ng-t&egrave; s&oacute;͘ hong--&ecirc; mā koh khah oh mah?</p>
<p>（汝獨獨毋想皇帝个權，尚k&uacute;袂保領伊个百姓 歲壽長短貧賤富貴，況兼是倚靠皇帝所封个嘛閣較僫嘛？）</p>
<p>四、廟祝問答 p.21<br />Ti&agrave;m tī i bīn-ch&ecirc;ng siōng-k&uacute; bē h&ucirc;-chh&icirc; ki&ugrave; l&acirc;ng, bo̍h-koh sī chhut kh&igrave; tī gōa-h&aacute;i beh bāng i p&oacute;-p&igrave;--&ecirc;, ki&aacute;m b&ocirc; koh khah oh mah? H&ograve;ng-kiam koh ū chē-chē l&acirc;ng b&ocirc; kh&igrave; Chhiah-oan p&agrave;i Thian-hō͘, iā ē tit-tio̍h ch&icirc;ⁿ-ch&acirc;i ch&igrave;n-iah; ū kh&igrave; Chhiah-oan p&agrave;i Thian-hō͘--&ecirc; ho&aacute;n-tńg siū-tio̍h kan-l&acirc;n g&ucirc;i-hi&aacute;m, hit hō p&ograve;-&egrave;ng k&igrave;-ji&acirc;n sio-t&ugrave;i-ho&aacute;n, s&icirc;n-b&ecirc;ng l&ecirc;ng-&egrave;ng tī t&oacute;-lo̍h--leh?</p>
<p>（踮佇伊面前尚k&uacute;袂扶持救儂，莫閣是出去佇外海beh望伊保庇个，ki&aacute;m無閣較僫嘛？況兼閣有濟濟儂無去赤灣拜天后，也會得著錢財進益；有去赤灣拜天后个反轉受著艱難危險，迄號報應既然相對反，神明靈應佇佗落咧？）</p>
<p>註：即段个句式著看做是「&hellip;&hellip; 尚k&uacute;&hellip;&hellip;，bo̍h-koh&hellip;&hellip;，況兼&hellip;&hellip;」加一層个表達。</p>

