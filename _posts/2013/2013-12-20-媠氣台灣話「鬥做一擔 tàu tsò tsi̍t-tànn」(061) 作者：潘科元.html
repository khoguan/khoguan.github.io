---
layout: post
title: 媠氣台灣話「鬥做一擔 tàu tsò tsi̍t-tànn」(061) 作者：潘科元
date: 2013-12-20 16:33:53 +0800
author: 潘科元
categories: [媠氣台灣話專欄]
---

<p>媠氣台灣話「鬥做一擔 t&agrave;u ts&ograve; tsi̍t-t&agrave;nn」(061)</p>
<p>解說： <br />鬥做一擔[t&agrave;u ts&ograve;/tsu&egrave; tsi̍t-t&agrave;nn」，是拄好配做一對个意思。 「擔」白話音動詞唸第一聲 tann、名詞唸第三聲 t&agrave;nn。咱儂用肩頭擔[tann]物件，是用一支長長个扁擔[p&iacute;nn/p&uacute;n-tann]，雙頭各一籠，伨[thīn]（配合）予伊平重，按呢擔起來才會好勢，所以雙頭才算一擔[t&agrave;nn]。</p>
<p>若本來只有一項物、一个儂，今[tann]閣加一个，而且品質、個性各方面閣有合，袂輸是成[tsi&acirc;nn]做一對，就是「鬥做一擔」，「鬥」是「配合、配對」个意思。</p>
<p>文例 1：一个大箍譀浡，一个瘦閣薄板，王--哥柳--哥，鬥做一擔，不時冤家，愈冤感情煞愈好。</p>
<p>（Tsi̍t-&ecirc; tuā-khoo-h&agrave;m-phu̍h, tsi̍t-&ecirc; s&aacute;n koh po̍h-p&aacute;n, &Ocirc;ng-ko Li&uacute;-ko, t&agrave;u ts&ograve; tsi̍t-t&agrave;nn, put-s&icirc; uan-ke, l&uacute; uan suah k&aacute;m-ts&icirc;ng l&uacute; h&oacute;.）</p>
<p>註跤：「大箍譀浡」，身軀〔肥大臃腫〕。「王--哥柳--哥」是自古就有个台語詞，指無正經个汝兄我弟，也講做「u--ko liu--ko」。1958年出品个電影《王哥柳哥遊臺灣》tsh&igrave;ng起來了後，逐家才將王--哥佮大箍--个聯想做伙，將柳--哥佮瘦細[s&aacute;n-s&egrave;]--个聯想做伙。</p>
<p>文例 2：生恁兩个，一个生狂，一个懂哧，鬥一擔 拄好！</p>
<p>（Sinn l&iacute;n nn̄g-&ecirc;, tsi̍t-&ecirc; tshinn-k&ocirc;ng, tsi̍t-&ecirc; t&aacute;ng-hi&aacute;nn, t&agrave;u tsi̍t-t&agrave;nn t&uacute; h&oacute;!）</p>
<p>註跤：生狂，〔慌慌張張〕；「懂哧」，粗忽[tshoo-hut]、輕率[khing-sut]。</p>
<p>相關詞：司公象桮[sai-kong-siūnn-pue]、童乩桌頭[t&acirc;ng-ki-toh-th&acirc;u]。</p>
<p>&copy; 潘科元 2013 版權所有．敬請賜教</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>
<p >&nbsp;</p>

