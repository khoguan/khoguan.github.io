---
layout: post
title: 媠氣台灣話「相經 sann-kinn／sio-kenn」(008) 作者：潘科元
date: 2013-11-09 03:28:14 +0800
author: 潘科元
categories: [媠氣台灣話專欄]
---

<p>媠氣台灣話「相經 sann-kinn / sio-kenn」(008)</p>
<p>解說：動詞，貓、蛇迄類个動物交配，叫做「相經」，兩字攏唸白話音。</p>
<p>「經」本來是布機[p&ograve;o-kui]（織布機）个直線。經線[king-su&agrave;nn]袂凍單獨使用，著佮橫个「緯線 huī-su&agrave;nn」相叉[sann-tshe] 配搭，才通織成布。動物也著一公一母交合[kau-ha̍p]，才通生湠後代，所以就即號相通个概念來引申，將「經」字動詞化，用「相經」來表達動物个交合。</p>
<p>相關語詞：狗 相帶[sio-tu&agrave;]、牛/馬 相騎[sio-khi&acirc;]、蛇/虎 相交[sio-kau]、雞/鳥仔 相踏[sio-ta̍h]、田嬰 相咬尾[sio-kā-bu&eacute;]。</p>
<p>俗語一：「龜蛇 相交」[ku-tsu&acirc; sann-kau]，古早比喻仝親族通姦。</p>
<p>俗語二：「虎相交，一擺定」[h&oacute;o sann-kau, tsi̍t-p&aacute;i tiānn]。字面意思是講虎咧相交，一擺就會成功（現代動物學个智識毋是按呢）。實際用法是比喻講，忍受一擺个痛苦就解決，以後毋愛矣。抑是予諞仙仔[pi&aacute;n-sian-&aacute;]騙一擺、害一擺就夠額啦，以後毋通閣佮伊有交插[kau-tshap]，即个意思，尤其會講做雙關語「虎𡳞[h&oacute;o-lān] 相交，一擺定」。因為台語動詞「畫虎𡳞」簡單講做「虎𡳞」，是烏白蓋[k&agrave;i]、講無影个代誌來詐騙儂个意思。</p>
<p>俗語三：「經了有卵」[kinn li&aacute;u ū nn̄g]，用動物个講法，來恥笑、責罵查某儂佇外口佮儂發生關係，了後煞有身。</p>
<p>&copy; 潘科元 2013 版權所有</p>

