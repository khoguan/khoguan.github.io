---
layout: post
title: 媠氣台灣話「哆哆叫 ta-ta-kiò」(007) 作者：潘科元
date: 2013-11-08 17:29:20 +0800
author: 潘科元
categories: [媠氣台灣話專欄]
---

<p>媠氣台灣話「哆哆叫 ta-ta-ki&ograve;」(006)</p>
<p>解說：「哆」白話音 ta，動詞「誇口」个意思。「哆哆叫」就是大聲誇口，家己呵咾無煞。（ta 个本字也可能是「多」）</p>
<p>文例一：汝毋是哆講偌𠢕拄偌𠢕，是按怎會落第？</p>
<p>（L&iacute; m̄ sī ta k&oacute;ng guā g&acirc;u t&uacute; guā g&acirc;u, sī &aacute;n-tsu&aacute;nn ē lo̍k-tē?）</p>
<p>補註：台語「落第」有「留級」佮「考試無錄取」兩款意思。</p>
<p>文例二：某儂不時哆哆叫，講有啥乜代誌，只要伊出手，就一下挲，平波波。見真張，眾儂去搬請伊鬥營為，伊煞勼跤，毋敢做聲。</p>
<p>（B&oacute;o-l&acirc;ng put-s&icirc; ta-ta-ki&ograve;, k&oacute;ng ū si&aacute;nn-m&iacute; tāi-ts&igrave;, ts&iacute;-i&agrave;u i tshut-tshi&uacute;, to̍h tsi̍t-ē so, p&ecirc;nn-pho-pho. K&igrave;nn-tsin-tiunn, ts&igrave;ng-l&acirc;ng kh&igrave; puann-tshi&aacute;nn i t&agrave;u &icirc;ng-u&icirc;, suah kiu-kha, m̄ k&aacute;nn ts&ograve;-siann.）</p>
<p>補註：台語「見真張」，華語文也有類似个講法，而且一般攏寫做〔見真章〕，但是台語个講法是唸 k&igrave;nn-tsin-tiunn，毋是「章 tsiunn」--字。也講做「見真 k&igrave;nn-tsin」。</p>
<p>------ <br />&copy; 潘科元 2013 <br />版權所有</p>

