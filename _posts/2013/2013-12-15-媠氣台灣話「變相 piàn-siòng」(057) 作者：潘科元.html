---
layout: post
title: 媠氣台灣話「變相 piàn-siòng」(057) 作者：潘科元
date: 2013-12-15 21:37:22 +0800
author: 潘科元
categories: [媠氣台灣話專欄]
---

<p>媠氣台灣話「變相 pi&agrave;n-si&ograve;ng」(057)</p>
<p>解說：變相[pi&agrave;n-si&ograve;ng]，一个儂雄雄改變伊一向个行為習慣、個性、好惡[h&ograve;nn-&ograve;nn]，佇古早儂个人生經驗中，儂咧變相，可能是欲死个兆頭[tiāu-th&acirc;u]。</p>
<p>即个詞，台日大辭典有收兩種講法，文言音是 pi&agrave;n-si&ograve;ng，白話音是 p&igrave;nn-si&ugrave;nn，目今也有真濟儂文白濫講 p&igrave;nn-si&agrave;ng（si&agrave;ng 是漳腔文音）。</p>
<p>文例 1：怹公對待序細，自底真慈祥，迄暗煞對新婦囝孫仔歹聲嗽，逐項攏袂中意，敢是咧變相。</p>
<p>（In kong tu&igrave;-thāi sī-s&egrave;, tsū-t&eacute; tsin ts&ucirc;-si&ocirc;ng, hit-&agrave;m suah tu&igrave; sin/sim-pū ki&aacute;nn-sun-&aacute; ph&aacute;inn siann-s&agrave;u, ta̍k-hāng l&oacute;ng bē t&igrave;ng-&igrave;, k&aacute;nn sī leh pi&agrave;n-si&ograve;ng.）</p>
<p>文例 2：怹翁自少年就歹囝浪蕩、開跋食𨑨，無所不至。舊年做一下改頭換面，歸心賣菜做生理。儂笑伊是咧變相，伊嘛無要緊。</p>
<p>（In ang tsū si&agrave;u-li&acirc;n to̍h ph&aacute;inn-ki&aacute;nn-lōng-tōng, khai-pua̍h tsia̍h-thit, b&ucirc;-s&oacute;o-put-ts&igrave;. Kū-n&icirc; ts&ograve;-tsi̍t-ē k&aacute;i/k&eacute;-th&acirc;u uānn-bīn, kui-sim bē-tsh&agrave;i ts&ograve; sing-l&iacute;. L&acirc;ng tshi&ograve; i sī leh pi&agrave;n-si&ograve;ng, i mā b&ocirc; i&agrave;u-k&iacute;n.）</p>
<p>相關詞：反形[hu&aacute;n-h&icirc;ng]、變款[p&igrave;nn-khu&aacute;n]。</p>
<p>&copy; 潘科元 2013 版權所有</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

