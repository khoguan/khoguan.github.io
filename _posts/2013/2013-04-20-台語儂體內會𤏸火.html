---
layout: post
title: 台語儂體內會𤏸火
date: 2013-04-20 12:20:48 +0800
author: 潘科元
categories: [語詞, 台語語詞探討]
---

<p>咱儂若情緒激動，體內就會𤏸火 :-P <br />親像：</p>
<p>一、心狂火𤏸[sim-k&ocirc;ng-hu&eacute;-to̍h] <br />二、規腹肚火[kui-pak-t&oacute;o-hu&eacute;] <br />三、規𡳞葩火[kui-lān-pha-hu&eacute;]</p>
<p>即三个四字成語，攏是咧比喻儂非常受氣个狀態，簡單講就是「火大 [hu&eacute;# tuā]」。心、腹肚、𡳞葩，若使用愈下跤个部位來形容受氣，就予儂感覺聲說愈鄙俗[ph&iacute;-sio̍k]。</p>
<p>「心狂火𤏸」个範圍較闊，無限定受氣，包含各種急狂不安个心情，親像「工課趕袂了，頭家閣一直逼，辛勞逐个攏心狂火𤏸」。類義詞「心狂燥熱 sim-k&ocirc;ng# s&ograve;-jia̍t」，帶有真燒熱[sio-jia̍t]、熱衷[jia̍t-thiong]个意思在內，而且心理影響生理，致使身體真燥，欠水分，親像講「跋筊輸甲心狂燥熱」、「予查某迷甲心狂燥熱」。（「燥」包含身、心兩方面）。</p>
<p>若是「膀胱火大」[p&ocirc;ng-kong hu&eacute;# tuā]，是咧形容性慾旺盛[s&igrave;ng-io̍k ōng-sīng]。</p>
<p>音註：</p>
<p>一、情緒：正音 ts&icirc;ng-sū、俗音 ts&icirc;ng-s&ucirc;。 <br />二、激動：正音 kik-tōng、俗音 ki̍k-tōng。 <br />三、腹肚：正音 pak-t&oacute;o、走音 pat-t&oacute;o、bat-t&oacute;o。 <br />四、膀胱：正音 p&ocirc;ng-kong、俗音 phōng-kong，而且是照泉腔，前字變低調。。</p>

