---
layout: post
title: 媠氣台灣話「烏昏 oo-hng」(058) 作者：潘科元
date: 2013-12-15 21:38:35 +0800
author: 潘科元
categories: [媠氣台灣話專欄]
---

<p>媠氣台灣話「烏昏 oo-hng」(058)</p>
<p>解說：烏昏[oo-hng]，漳腔講 oo-huinn，形容面色陰沈，無好笑神，袂親切。</p>
<p>文例 1：即个醫生，烏昏烏昏，刀路閣深，毋過醫術有影好。</p>
<p>（Tsit-&ecirc; i-sing, oo-hng-oo-hng, to-lōo koh tshim, m̄-koh i-su̍t ū-i&aacute;nn h&oacute;.）</p>
<p>註跤：刀路 深，指伊个醫藥費真貴。</p>
<p>文例 2：較早个先生儂，攏較烏昏，按呢才有威嚴也敢；即馬時代無仝，無論做老師、做醫生、抑是五術界，攏是服務業，對伊所服務个對象，著較無打緊咧。</p>
<p>（Khah-ts&aacute; &ecirc; sian-sinn-l&acirc;ng, l&oacute;ng khah oo-hng, &aacute;n-ne tsiah ū ui-gi&acirc;m iā-k&aacute;nn; tsit-m&aacute; s&icirc;-tāi b&ocirc;-k&acirc;ng, bō-lūn ts&ograve; lāu-su, ts&ograve; i-sing, iah sī ng&oacute;o-su̍t-k&agrave;i, l&oacute;ng sī ho̍k-bū-gia̍p, tu&igrave; i s&oacute;o ho̍k-bū &ecirc; tu&igrave;-siōng, tio̍h khah b&ocirc;-t&aacute;nn-k&iacute;n--leh.）</p>
<p>註跤：「也敢」，囥佇句尾，表示講話者認為可能是按呢。「無打緊」，是指對儂親切，有關心。</p>
<p>意思補充：台日大辭典收 oo-hng / oo-huinn，寫做「烏 [虫+荒]」，是一種烏色个毒蛇名。伊迄種用法，我毋知到底指啥乜蛇，才請各位先進賜教。若是形容儂个「oo-hng」是阮細漢捷捷聽著个話，按照泉、漳腔口个對應關係，寫做「烏昏」有合。</p>
<p>相關詞：hm̍h-hm̍h。</p>
<p>&copy; 潘科元 2013 版權所有</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

