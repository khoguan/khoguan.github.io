---
layout: post
title: 創世記 2:7 台語聖經兩版本比較
date: 2013-07-17 02:48:17 +0800
author: 潘科元
categories: [文獻, 白話字聖經]
---

<p>馬雅各版（1884）： <br />I&acirc;-h&ocirc;-hoa Siōng-t&egrave; chhe̍k-th&ocirc;͘ chh&ograve;ng-tsō l&acirc;ng, p&ucirc;n-kh&igrave; ji̍p-phīⁿ, l&acirc;i chi&acirc;ⁿ hiat-kh&egrave; e5 l&acirc;ng.</p>
<p>（耶和華上帝chhe̍k塗 創造儂，歕氣入鼻，來成血氣个儂）</p>
<p>巴克禮版（1933）<br />I&acirc;-h&ocirc;-hoa Siōng-t&egrave; ēng tōe-chiūⁿ &ecirc; th&ocirc;͘-h&uacute;n chhiau ch&ograve;e l&acirc;ng, p&ucirc;n oa̍h &ecirc; kh&igrave; ji̍p i &ecirc; phīⁿ-khang, l&acirc;ng chiū chi&acirc;ⁿ-ch&ograve;e oa̍h &ecirc; l&ecirc;ng-h&ucirc;n.</p>
<p>（耶和華上帝用地上个塗粉chhiau做儂，歕活个氣入伊个鼻空，儂就成做活个靈魂。）</p>
<p>前一版敢哪是是歷史家个筆法，後一版敢哪是文學家个筆法。</p>
<p>比對一寡章節，我發現馬雅各版主要是按照「委辦譯本」个文言漢文版，二手翻譯做閩台語，從中，唐儂漢文先生參與白話字聖經翻譯个影響有偌大，無清楚。若是巴克禮版，有直接參考希伯來原文。莫怪馬雅各版話句加足簡省，總頁數自然就較少。毋閣巴克禮版也有受華文官話和合本影響。</p>
<p>委辦譯本：『耶和華上帝摶土為人，噓氣入鼻，而成血氣之人』。</p>
<p>U&igrave;遮 thang知，巴牧師無滿意舊版台語聖經，欲愛重譯，究真是對「委辦譯本」个不滿。</p>
<p>照我目今所看，馬雅各版、巴克禮版攏有受中文聖經影響，或者是文言本，或者是官話本，又且主譯者是外國儂，各種因素加起來，欲將起頭兩phō白話字聖經看做當時閩台語百姓話个實相，會有風險。</p>
<p>總--是，白話字聖經對咱欲學習、掌握台語，猶原有足大个啟發性。舉例像「主題提前」个句式，佇馬雅各版大量出現，大大超過原文佮中文版，也超出巴克禮版，即點我扑算不止thang代表閩台語个特色。</p>

