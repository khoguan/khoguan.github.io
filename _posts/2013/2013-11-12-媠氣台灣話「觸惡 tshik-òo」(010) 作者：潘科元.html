---
layout: post
title: 媠氣台灣話「觸惡 tshik-òo」(010) 作者：潘科元
date: 2013-11-12 19:37:44 +0800
author: 潘科元
categories: [媠氣台灣話專欄]
---

<p>媠氣台灣話「觸惡 tshik-&ograve;o」(010)</p>
<p>解說一：觸惡[tshik-&ograve;o]，動詞「褻瀆 siat-to̍k」个意思。</p>
<p>文例：雖然無信地方个宗教，嘛毋通去觸惡儂个神明佮宮廟。當今是信仰自由个時代，彼此个宗教 愛相尊存才好。</p>
<p>（Sui-ji&acirc;n b&ocirc; s&igrave;n tē-hng &ecirc; tsong-k&agrave;u, mā m̄-thang kh&igrave; tshik-&ograve;o l&acirc;ng &ecirc; s&icirc;n-b&icirc;ng kah king-biō. Tong-kim sī s&igrave;n-gi&oacute;ng tsū-i&ucirc; &ecirc; s&icirc;-tāi, p&iacute;-tsh&uacute; &ecirc; tsong-k&agrave;u &agrave;i sann tsun-tsh&ucirc;n tsiah tio̍h.）</p>
<p>解說二：觸惡[tshik-&ograve;o]，形容儂真th&aacute;i-ko、無衛生，到甲予咱艱苦心个程度。</p>
<p>文例1：汝即个囡仔，佇外口耍塗，入來伸手就u&igrave;飯桌頂拈[ni]菜食，有夠觸惡！</p>
<p>（L&iacute; tsit-&ecirc; g&iacute;n-&aacute;, tī guā-kh&aacute;u sńg th&ocirc;o, ji̍p--l&acirc;i tshun-tshi&uacute; to̍h u&igrave; pn̄g-toh_t&iacute;ng ni tsh&agrave;i tsia̍h, ū-k&agrave;u tshik-&ograve;o.）</p>
<p>文例2：觸惡鬼！放屎出來無洗手。</p>
<p>（Tshik-&ograve;o-ku&iacute;! P&agrave;ng-s&aacute;i tshut--l&acirc;i b&ocirc; s&eacute;-tshi&uacute;.）</p>
<p>相關詞：觸惡鬼[tshik-&ograve;o-ku&iacute;]</p>
<p>&copy; 潘科元 2013 版權所有</p>

