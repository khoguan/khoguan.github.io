---
layout: post
title: 'Literary Theory: A Very Short Introduction'
date: '2006-12-19T12:47:00.008+08:00'
author: 潘科元
category: [讀冊筆記, 文學]
blogger_id: tag:blogger.com,1999:blog-6650897212567019772.post-5428313000950042287
blogger_orig_url: https://www.taigi.page/2006/12/literary-theory-very-short-introduction.html
---

<div class="separator" style="clear: both;"><a href="https://blogger.googleusercontent.com/img/b/R29vZ2xl/AVvXsEiDmo6v4elDQbIHK9BT_qqDSsNV2S-j037z1R_X5asskjPQUzo8C3HPWKIb4sL2ahW50xoGs2GTq7dlTNUCFroIEr4pkrZsHQRKmyl61Ue7KFSPYwCX1XjVppYMbWbqc6bS82AGjECVTwrYnRzsFsB1PdfCRy4_H9kHx1zsQOHuYfEplrNcyF2OjN0T/s1600/Literary%20Theory.jpg" style="display: block; padding: 1em 0; text-align: center; clear: left; float: left;"><img alt="" border="0" data-original-height="130" data-original-width="81" src="https://blogger.googleusercontent.com/img/b/R29vZ2xl/AVvXsEiDmo6v4elDQbIHK9BT_qqDSsNV2S-j037z1R_X5asskjPQUzo8C3HPWKIb4sL2ahW50xoGs2GTq7dlTNUCFroIEr4pkrZsHQRKmyl61Ue7KFSPYwCX1XjVppYMbWbqc6bS82AGjECVTwrYnRzsFsB1PdfCRy4_H9kHx1zsQOHuYfEplrNcyF2OjN0T/s1600/Literary%20Theory.jpg" /></a></div>
  
<p>Literary Theory: A Very Short Introduction<br />作者：Jonathan Culler<br />出版者：Oxford University Press<br />出版日期：1997年頭遍出版，2000/02/24重新發行<br />ISBN: 0-19-285383-X<br />版型：160頁、174x111 mm、有插圖<br />系列：Very Short Introductions<br /></p>

<p>目錄<br />1. What is theory? <br />2. What is Literature and Does it Matter? <br />3. Literature and Cultural Studies <br />4. Language, Meaning, and Interpretation <br />5. Rhetoric, Poetics, and Poetry <br />6. Narrative <br />7. Performative Language <br />8. Identity, Identification, and the Subject <br />Theoretical Schools and Movements <br />References <br />Further Reading <br />Index</p>

<p>Oxford大學出版社(OUP)即套Very Short Introductions系列个冊，已經出有一百五十種矣，啥麼主題攏有。每一本攏卡無兩百頁，tsiâu細本仔，卜予儂tsah踮路裡讀。設定个讀者對象是某一種科系个大學生，抑是對即門學問有興趣想卜有初步瞭解个社會人士，補充姻智識个欠缺。</p>

<p>OUP个<!--<a href="http://www.oup.co.uk/general/vsi/about/">-->介紹網頁（連結已經無效）<!--</a>-->講，即套冊佇全世界已經銷出去兩百萬本以上，亦有翻做二十五種語言。佇<!--<a href="https://www.oupchina.com.hk/chi/search/bksearch.asp">-->香港OUP<!--</a>-->个網頁（連結已經失效），用「當代學術入門」去tshiau-tshuē，顯示出十種，扑算這著是有翻做中文版个總數。</p>

<p>「文學理論」，重點毋是卜教汝按怎欣賞，抑是創作文學；可比「語言學」个重點嘛毋是塊教儂按怎學習語言，雖罔是有一寡關係。毋閣「語言學」比較的[tik]是一種科學，但是「文學理論」是人文學。感覺起來，文學理論對語言學吸收个觀念，比伊對「語言哲學」得著个閣卡少。</p>

<p>現代个文學理論已經發展甲非常恐怖个地步，毋是凊采儂會摸--得个。伊hānn過幾那个領域[líng-hi̍k]，親像哲學、心理分析、馬克思主義、文化理論、女性主義、歷史理論有个無个。文學理論个學派儕甲即本冊無才調佇本文內底介紹，只好共徙去囥附錄，或者是我換一種想法來講，文學理論个學派儕甲茹tsháng-tsháng，即本冊只好先來解決比遮个學派个介紹閣卡基礎性个議題。在我想即本冊閣卡恰切[khap-tshiat]个冊名是：Literary Theory: A Very Introduction to Current Issues and Debates.</p>

<p>雖然即本冊是tshuā路冊，照Amazon頂峘个讀者評論講，作者Culler寫了足清楚明瞭（二十个讀者評論，平均四粒半星），毋拘我猶原讀甲不止著力[tio̍h-la̍t]。讀有个部份，遮一tah，遐一tshok，連袂做歸片[phiàn]。伊所討論个議題真抽象，論到真，文學理論就是「文學个哲學」。</p>

<p>附記：Amazon內底个<a href="https://www.amazon.com/Literary-Theory-Short-Introduction-Introductions/dp/019285383X/sr=8-3/qid=1166459790/ref=pd_bbs_sr_3/102-6779164-1364104?ie=UTF8&s=books">評論</a>出現一句話，&quot;Part of the problem with having major scholars write short introductions to their field is that they know too much and it is often hard for them to remember how little everyone else knows.&quot; 即句話用來描寫阮主任寫个《閩南語發音入門》閣不止鬥搭。看起來，即種現象是四常代。</p>
