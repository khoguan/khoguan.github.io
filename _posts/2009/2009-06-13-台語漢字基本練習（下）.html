---
layout: post
title: 台語漢字基本練習（下）
date: 2009-06-13 03:30:55 +0800
author: 潘科元
categories: [漢字, 台語漢字探討]
---

<p>內底有幾字仔毋免改寫做漢字，包括外來語佮連音。</p>
<ol style="font-size: larger;">
<li>That-tshia tiānn-tiānn sī tî-tò ê lí-iû.</li>
<li>Âng-enn-á thâu-khak iá-buē tīng(𠕆), ài sè-jī.</li>
<li>Tshuē bô thâu-lōo, m̄-thang sit-tsì.</li>
<li>I thiau-kang kóng--ê, m̄ sī bû-ì-tiong kóng--tshut-lâi--ê.</li>
<li>&ldquo;Tuā-uī-ông&rdquo;(大胃王) hit khuán pí-sài tsiok thó-tsè.</li>
<li>Tíng-thuah(頂屜) khǹg niá-tuà, ē-thuah khǹg bue̍h/be̍h-á.</li>
<li>Tsò-hué lâi tsia̍h lah! Ke tsi̍t tè uánn, tsi̍t siang tī niâ, bián sè-jī.</li>
<li>Ū lâng tī--leh--bô?</li>
<li>Ūn-tōng-tiânn tsin tsē/tsuē gín-á.</li>
<li> I tiānn-tiānn lâi jiáu-luān.</li>
<li>Hip-siōng ài khiā tiānn-tiānn, mài tín-tāng(振動).</li>
<li>Tsit-má sî-kiânn sann tshīng tian-tò-píng.</li>
<li>Tsi̍t tīn báng pue--kuè; tsi̍t tsūn hong tshue--lâi.</li>
<li>Tshù-tíng lāu-tsuí.</li>
<li>Phòng-í khǹg tsia, siunn tìn-uī / tìn-tè.</li>
<li>Kóng án-ne m̄ tio̍h.</li>
<li>Thàu-tiong-tàu m̄-thang tshut--khì.</li>
<li>M̄ bāt-jī, bô tì-sik.</li>
<li>Sio̍k-gí kóng, &ldquo;Beh lâi bô tiunn-tî, beh khì bô sio-sî.&rdquo;</li>
<li>Khó-tshì liân tsi̍t tê to bē-hiáu.</li>
<li>Khó-tshì lóng bô tsún-pī, ún sí.</li>
<li>Uì tshiū-á-tíng tò-thâu-tsai, pua̍h--lo̍h-lâi.</li>
<li>&ldquo;Tok-ku&rdquo; līng-guā tsi̍t tsióng kóng-huat sī &ldquo;tuh-ka-tsuē/tsē&rdquo;(盹瞌睡).</li>
<li>Tōo-kún/ún ē tsǹg-thôo.I senn nn̄g ê tsa-bóo-kiánn.</li>
<li>Tshut-mn̂g bē-kì-tit tsah-tsînn.</li>
<li>Kíng-tshat tī hia tsa̍h-lōo.</li>
<li>I juā/luā/guā ū tsâi-tiāu, lí kám tsai-iánn?</li>
<li>Lim-tsiú bô tsām-tsat.</li>
<li>M̄-thang siunn tsa̍p-liām.</li>
<li>Sî-kan tsat-liáu bô hó, nn̄g tsiat khò liâm-mi kuè.</li>
<li>Ta̍k-ke beh kuánn tńg-khì kuè Gōo-ji̍t-tseh</li>
<li>Tsáu-pio sī pí-sài; tsáu-lōo bô lâng ài.</li>
<li>Tsàu-kha kah tû-pâng ì-sù sió-khuá-á ū hun.</li>
<li>Tse kah he lóng pênn/pînn-kè.</li>
<li>Guá ū tsin tsē/tsuē uē beh kā lí kóng.</li>
<li>Tshīng âng sann, phuè tshenn khòo, khuànn-liáu khah tsha̍k-ba̍k.</li>
<li>Tsú-tshài bô tsham iâm, pháinn tsia̍h.</li>
<li>&ldquo;Guá tsham lí khì&rdquo;, tio̍h sī &ldquo;guá kap lí khì&rdquo; ê ì-sù.</li>
<li>Gín-á khah kiann senn/sinn/tshinn-hūn.</li>
<li>Tshenn-mê-gû tio̍h sī bô tha̍k-kuè tsheh ê bûn-bông(文盲).</li>
<li>&ldquo;Tshiah-jī&rdquo;（270用例）ê &ldquo;jī&rdquo; sī &ldquo;hue-iūnn&rdquo; ê ì-sù.</li>
<li>Thâu-ke tshiánn i tshiànn ê tn̂g-kang tsia̍h bué-gê.</li>
<li>Tshing-khì-siùnn ê lâng tiānn-tiānn sé-tshiú.</li>
<li>M̄-thang siunn tshìn-tshái.</li>
<li>&ldquo;Kah lâng bô-tshin-tshiūnn&rdquo;, ū &ldquo;tuè lâng bē tio̍h&rdquo; ê ì-sù.</li>
<li>Ti̍t-ji̍t-sing ài hū-tsik tshit oo-pang.</li>
<li>Sio̍k-gí kóng, &ldquo;Ē-hiáu thau-tsia̍h, bē-hiáu tshit-tshuì.&rdquo;</li>
<li>Tshòng bô hó-sè, lak--lo̍h-lâi.</li>
<li>Mài kā i tshòng-tī.</li>
<li>Too-tshī-lâng, tshù-pinn khah bô teh sio-tsioh-mn̄g.</li>
<li>Tshuā tsi̍t ê bóo, khah hó sann ê thinn-kong-tsóo.</li>
<li>&ldquo;Tshuah--khí-lâi&rdquo; ū &ldquo;sí-bông&rdquo; ê ì-sù, sī uì &ldquo;tshuah-tn̄g náu-kin&rdquo; piàn--lâi--ê.</li>
<li>Kuânn kah phi̍h-phi̍h-tshuah.</li>
<li>Hó-tshuì kā i koo-tsiânn, i mā m̄-khíng.</li>
<li>Tshuì-ta-âu-khuah(喉渴), tsin kan-khóo.</li>
<li>A-bú! Guá tī tsia lah.</li>
<li>Tsia ê lâng khah hó-lé.</li>
<li>Tsia--ê lóng hōo lí tsò kè-tsng.</li>
<li>Tsia̍h tsi̍t tǹg ài khai tsiânn tshing khoo, tsiânn kuì.</li>
<li>Hó-ūn, pháinn-ūn, lóng mā ài tsiàu-khí-kang lâi kiânn.</li>
<li>Tsit tsi̍t-kuá-á tsînn, siunn tsió lah!</li>
<li>Ta̍k-kang tsò-hué khì tsoh-sit.</li>
<li>Hong-hōo tsi̍t tsūn kuè tsi̍t tsūn.</li>
<li>In nn̄g ê, kiàn-nā siō-tú, tō khí uan-ke.</li>
<li>Uànn-khùn uànn-khí, tuì kiān-khong khah m̄ hó.</li>
<li>Guá uat-uan í-āu, ua̍t-thâu tō bô khuànn-kìnn āu-piah pîng-iú ê tshia--ah.</li>
<li>I sī senn tsa-bóo--ê, iah-sī senn tsa-poo--ê.</li>
<li>M̄ tsai beh án-tsuánn.</li>
<li>Khong-khì bái, sim-tsîng mā tuè(綴) leh bái.</li>
<li>Ba̍k-sái lâu, ba̍k-sái tih.</li>
<li>Khì kuan-kong kó-hn̂g bán kué-tsí.</li>
<li>Ta̍k-àm lóng lim kah tsuì-bâng-bâng tsiah tńg--lâi.</li>
<li>&ldquo;Lí ē-hiáu--bē?&rdquo; sī &ldquo;Lí ē-hiáu iah-sī bē-hiáu?&rdquo; ê ì-sù.</li>
<li>&ldquo;Lí ē-hiaú--buē?&rdquo; sī &ldquo;Lí í-king ē-hiáu--ah iá-buē?&rdquo; ê ì-sù.</li>
<li>Tsò hong-thai, bē-tàng lâi.</li>
<li>Pháinn khùn, kāu bîn-bāng.</li>
<li>I tsin kòo-tsip, lí koh-khah kóng mā bô-khah-tsua̍h.</li>
<li>Ū būn-tê, ē-tàng gia̍h-tshiú mn̄g.</li>
<li>Tsia̍h kah pah-guā huè, tsiah tò-tsóo(倒祖).</li>
<li>Gue̍h-niû tshiò gún sī gōng-tuā-tai, hōo hong phiàn m̄ tsai.</li>
<li>Jîn-sing hái-hái, mài siunn kè-kàu.</li>
<li>Hái-íng hiah tuā, m̄-thang lo̍h-khì siû.</li>
<li>Hiah-nī hn̄g, beh kiânn kah tang-sî?</li>
<li>A-kong tsia̍h-hun ê hîng-iánn í-king bô-tàng koh khuànn--kìnn.</li>
<li>Se-thâu buah-hún, tiám ian-tsi.</li>
<li>Kóng tio̍h Tâi-uân ê kok-tsè tē-uī, he tō tsin iàn-khì.</li>
<li>Sio̍k-gí kóng, &ldquo;Im-thim káu, kā-lâng m̄ háu&rdquo;.</li>
<li>Bô-lūn lāu-pē án-tsuánn tuì-thāi--i, i iû-guân iú-hàu in lāu-pē.</li>
<li>Tshiu-hun(秋分) kuè--khì, ji̍t--sî jú/lú té, mê--sî jú/lú tn̂g.</li>
<li>Guá ū juā/luā/guā-nī-á kan-khóo, lí kám tsai?</li>
<li>In nn̄g ê hó kah thn̂g-kam-bi̍t-tinn.</li>
<li>Ko-hiông kám sī káng-too?</li>
<li>Kàu kah thinn-kng, tsiah tò--lâi.</li>
<li>In ke-āu tsin hiân-huē.</li>
<li>M̄-thang kha-tsiah-āu kóng lâng îng-á-uē.</li>
<li>Kha-tsiah-phiann tio̍h-siong.</li>
<li>Sio̍k-gí kóng, &ldquo;Iōng sio-bīn khì ù lâng ê líng kha-tshng.&rdquo;</li>
<li>Sin-niû suí-tang-tang, khòo-té phuà tsi̍t khang.</li>
<li>Jîn-sing khó-pí sī hái-siōng ê pho-lōng, ū-sî khí, ū-sî lo̍h.</li>
<li>&ldquo;Ba̍k-kia̍h&rdquo; mā ū kóng &ldquo;tshâ-kia̍h&rdquo;.</li>
<li>Sio̍k-gí kóng, &ldquo;Kiann-kiann bē tio̍h-tíng.&rdquo;</li>
<li>Kik-phài-thâu, kiat-kó hōo lâng khuànn-phuà kha-tshiú.</li>
<li>Lín suann-tíng ê kíng-tì tsin suí.</li>
<li>Tse muâ-tsî(麻糍) tsiok hó tsia̍h--ê kóng-.</li>
<li>Kè-siàu siunn kuân, bé bē khí.</li>
<li>Ka-tī siu-lí kui-poo, tshòng bē hó. Kui-khì tshiànn--lâng khah ti̍t.</li>
<li>A-má ū siánn-mih uí-khut, lóng thun-lún--lo̍h-lâi.</li>
<li>Kiò lí mài, lí tō beh!</li>
<li>Tshinn-ô-á-só sī tsi̍t ê hó niû-kiánn.</li>
<li>Thinn-sik oo-àm, tshuē tsi̍t king kheh-kuán lâi hioh-khùn.</li>
<li>Oo-a iōng siánn-mih huat-tōo tsiah tsia̍h tio̍h tsuí-pân-lāi ê tsuí?</li>
<li>Tsiú-kan lāi-té ū tsi̍t tiunn sîn-pì ê phue-sìn.</li>
<li>I phah-piànn tsi̍t-sì-lâng, tsiong tsit phiàn hái-sua-poo piàn-tsò kang-gia̍p-khu.</li>
<li>Iā bô siánn-mih tāi-tsì, lí sī teh khàu siánn-tāi?</li>
<li>I iáu tsin siàu-liân, suah lâi khí-siáu. Thiann-tio̍h thè i sim-sng.</li>
<li>Sū-gia̍p sit-pāi, pîng-iú lóng bô lâi sio-tsioh-mn̄g, i iū-koh sit-tsì, iū-koh</li>
<li>siū-khì.</li>
<li>Ke phah tsi̍t hù só-sî hōo--i.</li>
<li>Mê/Mî-ji̍t su-bōo, liân-suà sann tang.</li>
<li>Guá teh tshuì-ta, lí tshut--khì, sūn/sīng-suà kā guá kuānn tsi̍t kuàn bih-luh.</li>
<li>Sńg-tsuí sńg kah kui sing-khu tâm-kôo-kôo.</li>
<li>Thàu-tsá tio̍h the̍h tsînn tshut-mn̂g, khì kā pîng-iú tàu-sann-kāng.</li>
<li>Tsiú mài thîn siunn tīnn.</li>
<li>Sio̍k-gí kóng, &ldquo;Beh tsò gû, m̄ kiann bô lê thang thua.&rdquo;</li>
<li>Lí khiā tiàm/tàm hit thâu, kā i lia̍h hōo tiâu.</li>
<li>Tán lí khó-tiâu tāi-ha̍k tsiah-koh kóng.</li>
<li>Kah lâng bē pí--tit/tsit/lih/eh.</li>
<li>Jîn-hái bông-bông, m̄ tsai i lâng tī tó-uī.</li>
<li>Lí tsiàu án-ne kóng tō/to̍h tio̍h--ah.</li>
<li>Kàu-sik siunn àm, tiān-hué tiám hoo to̍h.</li>
<li>Hué-tshit-á tâm--khì, tiám bē to̍h.</li>
<li>Tsia̍h-khóo tòng-tsò tsia̍h-póo.</li>
<li>Lán ê ài-tsîng tshin-tshiūnn tsáu-bī ê ka-pi.</li>
<li>Tshenn/Tshinn kuàn-á lāi-té té siōng tshinn ê bih-luh.</li>
<li>Nn̄g ke tsò tshin-tsiânn.</li>
<li>Tshun-thinn ê hue siōng phang.</li>
<li>Tuā-lâng gín-á lóng thiann kah tshiò-hai-hai.</li>
<li>Tshuì-tûn ū buah ian-tsi / kháu-hông.</li>
<li>&ldquo;Lí nà ē tsiah lī-hāi!&rdquo; &ldquo;Kàu-tann lí tsiah tsai?&rdquo;</li>
<li>Tse tsiah-nī iù-lōo ê tsiam-tsí sī siáng tsò--ê.</li>
<li>&ldquo;Tsi̍k-bo̍k&rdquo;, Tâi-uân-lâng lóng tsua̍h-im liām tsò &ldquo;siok-bo̍k&rdquo;.</li>
<li>Guá sī tíng-si, nà tio̍h tsiū--i?</li>
<li>Tân-luî ê &ldquo;Huann-hí tio̍h hó&rdquo; tsin tshut-miâ.</li>
<li>Ē-hng-àm/ing-àm tuà pn̄g-tiàm.</li>
<li>Sī án-tsuánn kong-si m̄ tuà, beh tuà kang-tiûnn.</li>
<li>Si-kue uá tuā-pîng.</li>
<li>Tsi̍t-sî sit-tsì, m̄-bián uàn-thàn; tsi̍t-sî lo̍k-phik, m̄-bián tám-hân.</li>
<li>Thiànn kah ui-ui-tsǹg.</li>
<li>M̄-bián ut-tsut, sim-kuann pàng hoo khui.</li>
<li>Su-sing ū-iân kuè tsi̍t nî. &nbsp;&nbsp;&nbsp; 師生有緣過一年。<br />Tsu-kun iōng-kong tsiânn mî-tsinn. &nbsp;&nbsp;&nbsp; 諸君用功誠綿精。<br />Ha̍k-būn tsìn-iah/ik khuànn-kìnn-kìnn.&nbsp;&nbsp;&nbsp; 學問進益看見見。<br />Lâng tio̍h thàn tsínn hî thàn tshinn.&nbsp;&nbsp;&nbsp; 人著趁茈魚趁鮮。</li>
</ol>

