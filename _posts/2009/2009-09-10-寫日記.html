---
layout: post
title: 寫日記
date: '2009-09-10T20:02:00.002+08:00'
author: 潘科元
categories: 心景 
blogger_id: tag:blogger.com,1999:blog-6650897212567019772.post-6753327759490896268
blogger_orig_url: https://www.taigi.page/2009/09/blog-post.html
---

<p>對八月二一開始，逐工佇紙裡寫日記，有時袂記得，隔工著補起去。久無寫字，欲開始寫个時，閣著揣簿仔紙，發現一本十年前佇電腦公司食頭路寫日記个活頁筆記，迄陣一寡代誌，才按呢回想轉來。</p><p>古之學者為己，今之學者為人[Kóo tsi ha̍k--tsiá uī kí, kim tsi ha̍k--tsiá uī jîn.]。寫網誌是為人之學，寫紙本日記家治看是為己之學。為人之學做久，欲做為己之學，tshím-thâu--á煞袂慣勢。</p>
