---
layout: post
title: 因果
date: 2009-07-08 12:40:09 +0800
author: 潘科元
categories: [生活台文, 活咧]
---

<p>因果報應，毋是啥儂、啥靈塊刑罰[h&icirc;ng-hua̍t]--我，攏是家治做得來个。著親像tēnn拳頭母出力掙石獅，指頭仔目會痛死，這咁是石獅塊審判--我、處罰[tsh&uacute;-hua̍t]--我？</p>
<p>東方儂个人生觀，著是按呢。毋是因為上帝叫我勿做，若無伊會大受氣、處罰我，所以我毋做；亦毋是因為上帝叫我著做，做了伊著會賜福予我，所以我才做。不過是家治面對家治个一切去承受一切个後果niā-niā。</p>
<p>但是，按呢顛倒足著磨[tio̍h-bu&acirc;]。儂講船破海tshē底，設立一个像大海个上帝予咱通倚賴[u&aacute;-luā]，咁毋是加真快活咧？</p>
<p>佛、菩薩扑算毋是啥乜靈體佇半空中飛來飛去，彼卡成是精神修持个典範[ti&aacute;n-huān]，雖然我閣毋知影精神个本質是啥。總是，呼請[hoo-
tshi&aacute;nn]典範者佛菩薩个加被[ka-pī]，會凍加強我即个不時塊tio̍h-tak，nńg-tsi&aacute;nn甲無法度照家治个意志去行个心。</p>
<p>這是無法度聽趁[thiann-th&agrave;n]基督教義，但是閣無才調行孔子路个我，另外一款个抽退步。有智慧个儂講：退步原來是向前[th&egrave;-pōo gu&acirc;n-l&acirc;i sī hi&ograve;ng tsi&acirc;n]，無的確我日後會凍體會即點。</p>
<p>雖然我毋知影按怎安立家治，總是，時刻做眼前[g&aacute;n-tsi&acirc;n]該做个代誌著是。想欲逃閃，著拜請佛菩薩个kīng-tsōo，按呢，我嘛是kīng-tsōo佛菩薩，做伙來予即个世界卡好。</p>
<p>著愛催逼家治，用心將各種典範者个遺作[u&icirc;-tsok]一盡[it-tsīn]讀完，卡袂欲死閣毋願瞌目[kheh-ba̍k]，一世儂烏有去。</p>

