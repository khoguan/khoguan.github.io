---
layout: post
title: 改編數字囡仔歌
date: 2009-02-02 20:11:50 +0800
author: 潘科元
categories: [台語文學, 非詩]
---

<p>一--个炒米芳，阿九坐位歹年冬。<br />二--个炒韭菜，阿九美國伊上愛。<br />三--个沖沖滾，阿九經濟亂亂phún。<br />四--个炒米粉，阿九媠面愛抹粉。<br />五--个五將軍，阿九卜共阿六(la̍k)分。<br />六--个好囝孫，阿六(la̍k)請伊去食phun。<br />七--个分一半，阿九政見濫糝tsuànn。<br />八--个緊來看，阿九法院烏白判。<br />九--个九嬸婆，阿九專生美國婆。<br />十--个挵大鑼，人民艱苦蟯蟯(ngia̍uh-ngia̍uh)趖。<br />扑汝九(k&aacute;u)，扑汝萬，扑汝一兆過九萬。<br />看汝卜走抑毋走，毋走閣再扑。</p>
<p>It--ê tshá bí-phang, A-kiú tsē-uī pháinn nî-tang.<br />Jī--ê tshá kú-tshài, A-kiú Bí-kok i siōng ài.<br />Sann--ê tshiāng-tshiāng-kún, A-kiú king-tsè luān-luān-phún.<br />Sì--ê tshá bí-hún, A-kiú suí-bīn ài buah-hún.<br />Gōo--ê gōo-tsiong-kun, A-kiú beh kā A-la̍k pun.<br />La̍k--ê hó kiánn-sun, A-la̍k tshiánn i khì tsia̍h-phun.<br />Tshit--ê pun tsi̍t-puànn, A-kiú tsìng-kiàn lām-sám tsuànn.<br />Peh--ê kín lâi khuànn, in khui huat-īnn oo-pe̍h phuànn.<br />Káu--ê káu-tsím-pô, A-kiú tsuan senn Bí-kok-pô.<br />Tsa̍p--ê lòng tuā-lô, jîn-bîn kan-khóo ngiāu-ngiāu-sô.<br />Phah l&iacute; k&aacute;u, phah l&iacute; bān, phah l&iacute; tsi̍t-tiāu ku&egrave; k&aacute;u-bān.<br />Khu&agrave;nn l&iacute; beh ts&aacute;u iah m̄ ts&aacute;u, m̄ ts&aacute;u koh-ts&agrave;i phah.</p>

