---
layout: post
title: 堅持雅操
date: '2009-07-10T12:41:00.001+08:00'
author: 潘科元
categories: 心景
blogger_id: tag:blogger.com,1999:blog-6650897212567019772.post-201578901039382406
blogger_orig_url: https://www.taigi.page/2009/07/blog-post_95.html
---

<p>千字文[Tshian-jū-b&ucirc;n]古早是訓蒙必讀[h&ugrave;n-b&ocirc;ng pit tho̍k]，總是，先生會共囡仔解說意思个，恐驚無濟。伊內容tsa̍t-pak，文辭典重[ti&aacute;n-tiōng]，佇一个特殊限制之下，亦著是字眼袂使出現兩擺，周興嗣[Tsiu Hing-sū]先生一暗著ka做出來，激頭腦激甲頭毛喙鬚白，袂怪[ku&egrave;]得予儂千古傳頌[tshian-k&oacute;o thu&acirc;n-siōng]。</p><p>從中有一句「堅持雅操」，我定定想著。廈門音讀做 kian-tsh&icirc; ng&aacute;-tsh&ograve;，台灣漳州音是 kian-t&icirc; ng&eacute;-tsh&ograve;。</p><p>「操」--字，佇遮是名詞，愛讀陰去聲。曹操[Ts&ocirc; Tsh&ograve;]个「操」，台語嘛是讀陰去聲，毋是華語唸个陰平聲。操行[tsh&ograve;-hīng]、節操[tsiat-tsh&ograve;]、貞操[tsing-tsh&ograve;]、志操[ts&igrave;-tsh&ograve;]嘛是陰去聲。</p><p>「雅操」是雅氣、美好个志行[ts&igrave;-hīng]，內心佮外在个行為攏包括[pau-kuat]在內。</p><p>堅持雅操，佮佛法講个「執持淨戒」[tsip-tsh&icirc; tsīng-k&agrave;i]是相通个。</p><p>我愛共即兩句八字分別tshiah踮兩爿手心。隨時thi&aacute;n手起來看。</p><p>照起工做歇[ts&ograve;-hioh]、照時間食睏，嘛是基本个雅操。我kan-na實行短短一兩禮拜，著閣溜尾[liu-bu&eacute;]去矣。即陣半暝一點二十，來去睏，明仔載毋通超過十二點睏。</p>
