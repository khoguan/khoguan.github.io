---
layout: post
title: 台語吸收日語做外來語个兩條線路
date: 2009-06-22 01:21:59 +0800
author: 潘科元
categories: [語詞, 台語語詞探討]
---

<p>外來語个問題，我不止致重[t&igrave;-tiōng]。即馬單摘[tuann-tiah]台語吸收日語做外來語其中兩條主線，佇遮小記一下。一條是照和製漢字，就彼[he]漢字讀台語音；閣一條是毋管漢字，直接照日語音講，毋閣，咱儂會b&ocirc;-ti-b&ocirc;-tang用台語个音韻系統閣共伊tshi&acirc;nn--過，這著是我tshi&acirc;ng-tsāi塊講个，「外來語」koh-iūnn佇「外語」个所在。</p>
<p>第一條線路，&iacute;ng-&iacute;ng卡早行，一來是迄時逐家漢字i&aacute;真l&aacute;u，二來是日語教育i&aacute;無th&aacute;u。直來直tshua̍h，tsiah行對第二條線路去，迄陣逐家漢字愈敗，外語愈厲害。</p>
<p>舉例一：日語詞「麵包」日語音パン，台灣儂先照漢字讀mī-pau。親像川合真永[Tshuan-ha̍p Tsin-&iacute;ng]1912年个《通信教授台灣語講義錄》，台灣總督府專賣局1922年出版个《專賣局台灣語典》，抑是1931年《台日大辭典》，攏干那有mī-pau，無ph&aacute;ng。到日本時代中後期，tsiah ta̍uh-ta̍uh-&aacute;攏改講號做ph&aacute;ng。到國民黨來，幾十年過，tsiah閣有下沿个照華語漢字讀台語音mī-pau。</p>
<p>這種斷做三層，l&agrave;ng一層煞變做共樣个台語現象有幾个儂捌？</p>
<p>舉例二：日語詞「瓦斯」日語音ガス。台灣儂先照漢字讀做u&aacute;-su，後來，"g&aacute;-suh"个講法 tsiah卡普遍。《台日大辭典》有收u&aacute;-su，無收g&aacute;-suh。目今講u&aacute;-su个，顛倒予聽著个儂掠大誤，當做是照華語詞唸台語音。</p>
<p>當然，即兩个例詞，日語嘛是對西洋吸收來个。</p>
<p>咱塊吸收華語，猶原是即種演化。先照漢字讀台語音，漸漸著攏歸个講華語矣。但是迄陣个日語音會凍順sī音譯做台語音，現時个華語音，逐家著用台灣華語塊講。</p>
<p>北仔佮北仔話佇台灣徛霸[khiā-p&agrave;]，太久咧啦。漢字、漢字音、漢字詞，攏總予伊&acirc;nn--去。借用宗教个講法，「一切个榮光[&icirc;ng-kng]攏歸佇伊」。</p>

