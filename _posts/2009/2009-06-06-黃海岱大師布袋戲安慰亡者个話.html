---
layout: post
title: 黃海岱大師布袋戲安慰亡者个話
date: 2009-06-06 04:21:45 +0800
author: 潘科元
categories: [台文講藝術, 布袋戲]
tags: [黃海岱]
image: /assets/too/2009/0606/koo-tshenn-kiam3.jpg
---

<p>對國立傳統藝術中心黃海岱布袋戲精選系列（四）《孤星劍》摘 [tiah]--出來--个，海岱仙所講个口白，
安慰一位亡者个話，予儂通感心。我將伊轉寫做台語文，後壁有kah音檔予逐家參考。請先看文字，家己唸--一遍，
才閣聽黃大師按怎講，感受無仝！即種台灣老輩[láu/lāu-puè]講話个氣口，算是已經斷種[tn̄g-tsíng]矣。
</p>

<h2>黃海岱大師口白</h2>

<blockquote class="prompt-tip">汝已經辭世[s&ucirc;-s&egrave;]咯。冥歸六合[b&icirc;ng#kui#lio̍k-ha̍p]。汝毋通怨恨[u&agrave;n-hīn]，這定著个。生死[sing-s&uacute;]个關頭，這袂使得勉強。汝按呢做神，歡喜矣。Ah庇佑[p&iacute;-iū]汝个徒弟，會凍得著好个地步，予伊會凍拔出人頭[pua̍t-tshut-j&icirc;n-th&acirc;u]，社會予儂會ka公認，ah汝死to̍h kheh目矣。食菜儂是按呢ni&acirc;，圓寂[uân-tsi̍t]矣嘛。死to̍h是圓寂，欲轉來去矣。汝勿煩惱[hu&acirc;n-l&oacute;]，英魂直直對半空中去。遐个鬧熱陣塊等待汝ā。毋通移緩[&icirc;-uān]--ā，移緩誤了時辰neh，緊去！</blockquote>

<div>
  <audio controls style="width: 100%;">
    <source src="/assets/audio/20090606/anui-bongtsia.mp3" type="audio/mpeg" />
  </audio>
</div>

<p>2023/04/29補註：「寂」字有tsi̍k、tsi̍p兩種字音，第八聲；另外俗音是siok第四聲，像【寂寞 siok-bo̍k】
是戰後台語通行俗音，台語歌攏按呢唱，上出名个是迄句「港都夜雨寂寞暝」，旋律也是配合
siok 个變調懸音。「寂寞」台日典標
tsi̍k-bo̍k（<a href="https://taigi.fhl.net/dict/gm.php?fn=B/B0202.png" target="_blank">原冊圖檔</a>）、
tsi̍p-bo̍k（<a href="https://taigi.fhl.net/dict/gm.php?fn=B/B0276.png" target="_blank">原冊圖檔</a>）兩音。
「圓寂」台日典標一音 uân-tsi̍p（<a href="https://taigi.fhl.net/dict/gm.php?fn=A/A0209.png" target="_blank">原冊圖檔</a>）。
佇遮我聽海岱仙是講 tsi̍t，我照實記錄。</p>
