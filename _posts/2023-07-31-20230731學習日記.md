---
layout: post
title: 2023-07-31學習日記
date: 2023-07-31
author: 潘科元
categories: [日記]
---
## 學習台語
佇面冊鋪幾若篇文，閣佇面冊踅來踅去，一工就差不多過了矣。

等咧轉貼來新站。佇遮先貼其中一篇：

---

台語囡仔已經變做需要特別保育个國寶級人類矣。佳哉有網路通聯誼，若無，怹會愈無伴。

阮厝邊隔壁（庄跤所在）干焦一口灶个大儂，會主動對囡仔講規句个台語。

補充：另外，阮巷仔口出去大路斡正爿一兩百公尺遠，
剃頭店个頭家娘佮怹查某囝會佮兩个孫仔（就是頭家娘查某囝个查某囝）
講台語，結果，孫仔去讀幼稚園， 轉來厝裡兩个囡仔就攏互相講華語矣，
阿媽對怹講台語，怹嘛應華語。後來頭家娘嘛漸漸較罕得佮怹講台語矣。

（台語佇遮指台灣各種本土語言）

---

## 學習日語
讀一屑仔 JapanesePod101.


## 學習電腦
重讀一屑仔 *Learning Perl 6*.

