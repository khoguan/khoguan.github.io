---
layout: post
title: sut8土地(ti7)
date: 2006-08-31 21:35:31 +0800
author: 潘科元
category: [台語聲韻調, 台語呼音、腔口(口音)]
---

<p>請教列位爻儂，恁咁會曉 sut8土地(thoo2-ti7)？Sut8-thoo2-ti7 著是【猜拳】，毋是食酒塊 huah4拳 迄種oo9。阮細漢干那會曉講：用 giang7 个，這是日本外來語，抑正港 Hoh8-lo2文化个 sut8-thoo2-ti7 阮毋捌聽過，閣卡毋知按怎 sut8。「名」(bing5) 無去，「實」閣卡免講。親像《佛說阿彌陀經》所講个，「極樂世界，尚無惡道之名，何況有實。」</p><p>我參考三份資料，發現姻講个sng2法有出入，從中有一份資料講，sut8-thoo2-ti7 个規則逐所在有精差，有影 to1著。總是，卡儕个書面資料毋值著一份實際个語料，請容允我先 pun7-tuann7骨一下，資藉(cu1-cia3)網路來做田野調查。</p><p>平平是卜輸贏，總是，sut8-thoo2-ti7 比「鉸刀、石頭仔、紙」加真複雜。檢采是按呢，才會失傳去。毋閣 sut8-thoo2-ti7 有誠深个文化意涵佇咧，值得咱閣共抾轉來：五支指頭仔，隨支代表「土地公、雞、虎、lau2仔（就是賊仔）、白蟻 (hia7)」，即五項究竟卜按怎來「五不服」(ngoo2-put4-hok8)？(註)</p><p>「名(bing5)、實(sit8)」个瓜葛是不止縈纏 (inn5-tinn5)。有當時仔，「名」無去，實際个 sng2法 煞閣會曉。阮國小四年，一站仔蓋興抾五粒細粒石頭仔來 sng2。迄陣干那會曉講，「咱來 i7 石頭仔」。最近，才佇《台日典》看著一个詞「食五捧」(ciah8-goo7-phang5)，聽著敢哪著是阮塊 i7 个迄種。</p><p>i7 到後半段，閣有一寡「術語」：ue2粿仔…pong3-tah4…ue2粿仔…puah4米…sannh4-phang5」 </p><p>先講到遮，有閒才閣補充。</p><p>註：「五不服」是我撰(cuan7)个，典故是「三不服」(sam1-put4-hok8)，有三項活物會相剋，一物(it4-but8)降一物，一說(cit8-sueh4)是「gia5-kang1、kap4-a2、蛇，三不服」，gia5-kang1畏 kap4-a2，kap4-a2畏蛇，蛇畏 gia5-kang1。閣有別種講法。</p>

