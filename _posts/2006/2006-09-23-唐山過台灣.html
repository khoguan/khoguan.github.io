---
layout: post
title: 唐山過台灣
date: 2006-09-23 21:52:45 +0800
author: 潘科元
categories: [語詞, 台語語詞探討]
---

<p>食暗飽對外口轉來，一時 [tsi̍t-sî] 曉悟 [hiáu-ngōo] --著：原來「唐山 [tn̂g-suann]」个「山」，親像「起山」[khí-suann] （登陸）共款，嘛毋是 mountain，究真是 land。「唐山」就是唐儂 [tn̂g-lâng] 个土地，「唐土」。</p><p>語詞塊引申意思，其中一款四常个手路就是「以偏概全 [í-phian khài-tsuân]」，用部份代表全體。親像「欠一跤」就是「欠一儂」；騎 ĕn-jín (engine)，是騎 oo-tóo-bái。「唐山」个「山」亦共款。</p><p>唐山是唐山，台灣是台灣。閣卡儕唐儂過台灣，嘛袂使將台灣拗 [áu] 做是唐山。拗蠻、拗蠻，卜共台灣拗做唐山个儂，就是蠻儂。</p>

