---
layout: post
title: 《中國文學論叢》膽(tann2, tam2)
date: 2006-05-14 22:55:13 +0800
author: 潘科元
categories: [讀冊筆記]
---

<p>《中國文學論叢》〈一一、中國文化與文藝天地－－略評施耐菴水滸傳及金聖嘆批註〉，錢穆先生著，聯經全集版。頁一六五至一六六：</p>

<blockquote class="prompt-tip">
吾最初得見妙法蓮華經，次之則見屈子《離騷》，次之則見太史公《史記》，次之則見俗本《水滸傳》。是皆十一歲病中之創獲也。《離騷》苦多生字，好之而不甚解，記其一句兩句，吟唱而已。《法華經》、《史記》，解處為多，然而膽未堅剛，終亦不能常讀。其無晨無夜不在懷抱者，吾於水滸可謂無間然矣。
</blockquote>

<p>「膽未堅剛」(tam2 bi7 kian1-kong1)，英語有類似个講法，一本冊若是真深，毋是凊采儂讀有路來个，評介即本冊个儂著會講：&quot;This is not for the faint of heart.&quot;</p>

<p>Cambridge Dictionary Online:<br />1. faint-hearted, adj. describes someone who is not confident or brave and dislikes taking unnecessary risks.<br />2. the faint-hearted, plural noun, people who are not brave.</p>

<p>the faint-hearted 缺欠(khueh4-khiam3)个物件包括勇氣、決心、熱情。</p>

<p>台語類似个講法：「無/有/好氣魄」(bo5/u7/ho2 khi3-phik4)、「膽頭好/在」(tann2-thau5 ho2/cai7)、「膽漢」(tam2-han3, 「膽」讀文言音)、「好漢」(ho2-han3)、「血漢」(hiat4-han3)。形容無氣魄、無膽个儂講「無一个雀鳥仔膽」(bo5 cit8 e5 chik4-ciau2-a2 tann2)。</p>

<p><strong>台語翻譯：</strong><br />
chim2頭我會得通(e7-tit4-thang1)看著《妙法蓮華經》，閣來著看著屈原先生个《離騷》，
閣來著看著太史公个《史記》，閣來著看著通俗版本个《水滸傳》(cui2-hoo2-tuan7)。
這攏是我十一歲致病(ti3-penn7)个時陣發見(huat4-kian3)得著个。
《離騷》生字(chenn1-ji7)儕，卡食力， 有佮意毋閣無蓋捌(bat4)，
共(ka7)記一兩句仔起來咿呵吟唱(i1-o1 gim5-chiunn3)一下爾爾(nia7-nia7)。
《法華經》佮《史記》，會凍理解=个著儕矣，ma1-a2-ku2我迄時無夠膽漢(tam2-han3)，
總是無才調ciap8讀。卜講無分暝日，不時kui5椆椆(tiau5)个冊，水滸傳即部(pho7)，
我會使(e7-sai2)講是無lang3-cam7个啦。
</p>
