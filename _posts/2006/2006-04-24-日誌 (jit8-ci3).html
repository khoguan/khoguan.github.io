---
layout: post
title: 日誌 (jit8-ci3)
date: 2006-04-24 04:42:43 +0800
author: 潘科元
categories: [語詞, 台語語詞探討]
---

<p>「日誌」，台日大辭典註明 (國)，表示彼是對日語吸收來个，伊解說个意思是日記。毋閣阮厝裡講「日誌」，是曆日(lah8-jit8)个意思。日誌个紙著講「日誌紙」(jit8-ci3-cua2)。</p>

<p>「誌」，當做記載、記錄个意思，古文通「志」，周禮˙春官˙保章氏：「掌天星，以志日月星辰之變動。」
(ciong2 thian1sing1, i2 ci3 jit8guat8 sing1sin5 ci1 pian3tong7)。
「誌」當做記予椆个意思，通「識」。論語述而：「默而識之」(bik8 ji5 ci3--ci1)。</p>

<p>日誌，對我來講，應該是「日日不忘初志」(jit8jit8 put4 bong5 choo1ci3)个意思。</p>

<p>昔時賢文(sik4si5 hian5bun5)：「出家如初，成佛有餘」(chut4ka1 ju5 choo1, sing5hut8 iu2 u5)。做一个在家儂个我，共款毋通袂記得少年時代，家治个嚮往(hiong3ong2)佮感動。</p>

<p>嚮往佇迄个古美个世界，感動佇迄種悠悠个人情。</p>

