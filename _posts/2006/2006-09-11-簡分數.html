---
layout: post
title: 簡分數
date: 2006-09-11 20:40:14 +0800
author: 潘科元
categories: [語詞, 台語語詞探討]
---

<font size="+0"><p>閣開一个文章分類，號做「檢彩咱毋知，扑算想卜知个台語」。逐工若有想著，來寫一半个仔卡奇巧个台語詞，包括即馬罕得聽著，抑是雖然有塊用，但是意思 koh-iunn7，若有學著，會感覺不止好用个。其他各方面个台語智識嘛會寫。總是，即个分類，佮本網誌其他分類个文章無共个所在，是寫了卡捷(ciat8)，無卜討論傷儕。若有回應，需要卡詳細講个才來講。</p><p>第一條卜講簡單个分數个台語講法，四分之一，著是四份佔一份，講「四份一 (si4-hun7-cit8)」，注意「份」讀變調，變 ke7平調。三分之<strong>二</strong>(<strong>ji7</strong>)，講「三份<strong>兩 </strong>(sann1-hun7-<strong>nng7</strong>)」。注意「二」佮「兩」个差別。</p><p>2006-09-13 改：</p><p>即个類別建置袂啥會成(ciann5)，我有關心--著个語詞，攏有 thang1 相駁喙 (sann1-poh4-chui3) 个地步，袂凍講了傷捷(ciat8)。所以暫時共 ni1 hiang3--去，歸對「語詞」類--去。</p></font>

