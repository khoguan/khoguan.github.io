---
layout: post
title: 國小四、五年
date: 2006-06-27 02:08:43 +0800
author: 潘科元
category: [生活台文, 活咧]
---

（即篇是頂一篇个十一指(cainn2)，所以切開囥踮遮。請先看頂一篇〈細漢个見笑代〉）<font size="+0"><p>四年仔个時，我佇阮迄班，佮老師、同學攏對午衝(tui3-ngo2-chiong1)，彼是我少年時代上痛苦个 kham2-cam7。後來，書法課嘛 cuan9 cih8-cam7 去。真拄真是一个蓋佮意寫毛筆个囡仔，是按怎路尾煞無想卜閣去？我毋敢家治去共書法老師講，拜託老父，伊 chua7 我去學校，我嘛毋知影伊迄陣按怎講个，干礁會記得姻兩个講定著，我佇邊=仔儼(giam2)然得著解脫 an1。</p><p>我一生有幾若項興趣，攏做甲溜尾 (liu1-bue2) 去。事後煞攏想袂曉，毋知按怎斷去个。</p><p>升小五，拄著一个放牛食草个查甫級任老師。我無閣佮老師 keh8-kau2；毋閣，我佮同學共款歹鬥陣。我个心理愈來愈 ting5-tann5，我袂曉 thang1 共大儂講，嘛無一个大儂共我問過啥貨。我無法度控制家治个一寡行為，袂放心家治、毋相信家治……</p></font>

