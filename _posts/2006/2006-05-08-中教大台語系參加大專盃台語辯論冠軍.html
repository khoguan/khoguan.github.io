---
layout: post
title: 中教大台語系參加大專盃台語辯論冠軍
date: 2006-05-08 22:52:08 +0800
author: 潘科元
categories: [四句連（四句聯）]
---

<p>真恐怖！驚死儂！阮个學生又閣著冠軍矣。文个武个逐項一堵儹(it4-too2-can2)，校內校外攏贏無簡單。</p>

<p>即个<a title="阿沛个網誌" href="http://www.wretch.cc/blog/peilin1215&article_id=4377614" target="_blank">連結</a>是其中一个正妹(ciann3-me1)參加即擺「新台灣人文教基金會」主辦个全國大專盃台語辯論比賽了後个感想。團體得著第一名，個人嘛有一寡特別獎，伊一个儂著提著兩項，「最佳辯士」佮「最佳語言使用」。</p>

<p>儂講「有狀元學生，無狀元老師」，有影都著(to1 tioh8)。雖然我是真 ham5-ban7 教課，總是，應該著寫寡物件錦上添花(gim2--siong7 thiam1-hua1)．一下。以下是我佇伊个網誌留話个內容：</p>

<p>台語正妹是阿沛(phai3)<br />大事認真小事呆<br />參加辯論蓋厲害<br />兩塊獎牌捎(sa1)過來</p>

<p>雖然伊是真天才<br />辛苦準備啥儂知<br />媽祖廟內入去拜<br />神明保庇合(hap8)應該</p>

<p>無綴(tue3)恁去足無彩<br />無緣欣賞恁上台<br />口才儀態(gi5-thai3)好風采<br />蓋倒台灣提金牌</p>

<p>出去比賽誠(ciann5)自在<br />冠軍轉來笑咍咍(hai1)<br />互相鼓舞真可愛<br />發揚文化鬥陣來</p>

