---
layout: post
title: koa1-toa5／koa1-coa5
date: 2006-07-23 14:49:48 +0800
author: 潘科元
categories: [語詞, 台語語詞探討]
---

<font size="+0"><p>輝先个<strong>鷺水薌南-閩南語部落</strong>舊年有寫一篇〈<a href="http://blog.yam.com/limkianhui/archives/573732.html#trackback">有一个語詞號做 koa-toâ</a>〉伊寫个佮儂个回應（尤其是 ke-bi-soo 回个）攏真好。佇遮補充--兩句仔，按呢即跡 (jiah4)卡袂傷(siunn1)乏水 (hat8-cui2)。</p><p>看著 kua1-tua5 我著想著 kua1-cua5，會記得我捌佇《台日典》看過 kua1-cua5，意思佮「菜 kua1--去」个 kua1 共款。毋閣即陣我無原文通查，《台日典網》閣查無。</p><p>不而過，東方孝義 1931 年个《台日新辭書》著有收 kua1-tua5 佮 kua1-cua5，漢字伊寫做「枯脆」，伊講 kua1-tua5 等一是 kua1-cua5，參考 kua-cua5 个解說，有兩種意思，第一種著是頂面講个；第二種著是輝先講个，卡大漢、卡成熟。「動物等个囝出世了後，有開目、sit8股 ta1、抑是會曉家治行路。」</p><p>抑若 ke-bi-soo 講个，「即間厝真 kua-tua5」即種用法，毋知咁是後來閣引申出來个？</p></font>

