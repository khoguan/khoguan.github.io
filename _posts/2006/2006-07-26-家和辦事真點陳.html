---
layout: post
title: 家和辦事真點陳
date: 2006-07-26 15:51:44 +0800
author: 潘科元
category: [四句連（四句聯）]
---

<font size="+0"><p>家和辦事真點陳</p><p>為著學會費心神</p><p>眾儂同心來相媵</p><p>時時進益日日新</p><p>ka1-ho5 pan7-su7 cin1 tiam2-tin5</p><p>ui7-tioh8 hak8-hue7 hui3 sim1-sin5</p><p>cing3-lang5 tang5-sim1 lai5 sio1-thin7</p><p>si5-si5 cin3-iah4/ik4 jit8-jit8-sin1</p><p>家和是阮台語系學會第三屆个會長，才情 u7-pha7，戰過十八銅儂。頂日仔第一屆全國高中生台語營，頂屆个放予伊 huann7-puann5，伊 chua7 二十幾个儂捙拚幾那個月，將四工三暝个營隊辦甲鬧熱滾滾，予所有个學員歡頭喜面，有食閣有掠，最後十步九回頭，滿載而歸。</p><p>同齊奮發个同學，逐个嘛攏真 le3-tau2，予我對姻儕儕koh4樣个本等閣卡椆心椆肝。卜揣即款歸班內才、外才 ciau5-cng5好个學生，十屆恐驚出無一屆。當然，即馬干礁兩屆兩班 nia5，十年後閣來看，但願會通(e7-thang1)證明是我無夠樂觀。</p></font>

