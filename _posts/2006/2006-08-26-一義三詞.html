---
layout: post
title: 一義三詞
date: 2006-08-26 13:20:11 +0800
author: 潘科元
categories: [語詞, 台語語詞探討]
---

<font size="+0"><p>來講寡一義三詞 (it4-gi7 sam1-su5) 个例。一義三詞，是講 kang7迄个意思，有三个詞 thang1 表現。免想嘛知，至少有三種講法个同義詞是儕瀰滿 (ce7-bi2-mua2)。佇遮，咱專工揣一寡有本土詞、日語借詞、北仔話借詞即三種語詞个例，檢采會通略仔(lioh8-a2)予咱影見(iann2-kinn3)台灣个語言文化所行過个 kham5-khiat8。</p><p>借詞有兩類：一類是外來語，亦就是借伊原底个呼音，毋閣有經過咱个語音系統个修削 (siu1-siah4)，將咱呼袂出來个音 thui3 掉。有一點請斟酌，「外來語」佮「直接講外語」koh4樣。閣一類个借詞，就是利用漢字个所見奇 (soo2-kian3-ki5)，讀迄个詞个漢字台語音。</p><p><table style="WIDTH: 100%" cellspacing="1" cellpadding="1" border="1"><tbody><tr><td><font size="+0">本土詞</font></td><td><font size="+0">日語詞</font></td><td><font size="+0">北仔詞</font></td></tr><tr><td><font size="+0">a1-pa1(pah4/pa5) / a1-tia1</font></td><td><font size="+0">oo1-tooh4-sang3</font></td><td><font size="+0">pa1-pa1</font></td></tr><tr><td><font size="+0">a1-bu2(bo2) / a2-nia5</font></td><td><font size="+0">oo1-khah4-sang3</font></td><td><font size="+0">ma1-ma1</font></td></tr><tr><td><font size="+0">暗串 (am3-chng3)</font></td><td><font size="+0">thoo2-looh4</font></td><td><font size="+0">鮪魚 (ui2-hi5)</font></td></tr><tr><td><font size="+0">輕銀仔 (khin1-gin5-a2)</font></td><td><font size="+0">a1-lu2-mih4</font></td><td><font size="+0">鋁(li7)(用佇&quot;鋁窗&quot;)</font></td></tr><tr><td><font size="+0">相借問 (sio1-cioh4-mng7)</font></td><td><font size="+0">ai9-sa2-cuh4</font></td><td><font size="+0">扑招呼 (phah4-cio1-hoo1)</font></td></tr><tr><td><font size="+0">範頭 (pan7-thau5)</font></td><td><font size="+0">見本 (kian3-pun2)</font></td><td><font size="+0">樣品 (iunn7-phin2)</font></td></tr><tr><td><font size="+0">吩咐 (huan1-hu3)</font></td><td><font size="+0">注文 (cu3-bun5)</font></td><td><font size="+0">預約 (i7-iok4)</font></td></tr><tr><td><font size="+0">翁仔頭 (ang1-a2-thau5)</font></td><td><font size="+0">切手 (chiat4-chiu2)</font></td><td><font size="+0">郵票 (iu5-phio3)</font></td></tr><tr><td><font size="+0">影戲 (iann2-hi3)</font></td><td><font size="+0">活動寫真(uah8-tang7/tong7-sia2-cin1)</font></td><td><font size="+0">電影 (tian7-iann2)</font></td></tr><tr><td><font size="+0">緣題 (ian5-te5)</font></td><td><font size="+0">寄附 (kia3-hu3)</font></td><td><font size="+0">捐獻 (kuan1-hian3)</font></td></tr><tr><td><font size="+0">喙罩 (chui3-ta3)</font></td><td><font size="+0">ma1-su2-kuh4</font></td><td><font size="+0">khoo7-cau2 (註)</font></td></tr></tbody></table></p><p>請列位鬥想一寡 ^_^</p><p>註：「喙罩」个講法廢無 (hui3-bo5)--去矣，偆 ma1-su2-kuh4 佮北仔話个外來語 khoo7-cau2。頂年仔 SARS 塊時行(kiann5)，起頭才有儂發明 chui3-am1。</p></font>

