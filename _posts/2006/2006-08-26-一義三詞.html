---
layout: post
title: 一義三詞
date: 2006-08-26 13:20:11 +0800
author: 潘科元
categories: [語詞, 台語語詞探討]
---

<p>來講寡一義三詞 (it4-gi7 sam1-su5) 个例。一義三詞，是講 kang7迄个意思，有三个詞 thang1 表現。免想嘛知，至少有三種講法个同義詞是儕瀰滿 (ce7-bi2-mua2)。佇遮，咱專工揣一寡有本土詞、日語借詞、北仔話借詞即三種語詞个例，檢采會通略仔(lioh8-a2)予咱影見(iann2-kinn3)台灣个語言文化所行過个 kham5-khiat8。</p>

<p>借詞有兩類：一類是外來語，亦就是借伊原底个呼音，毋閣有經過咱个語音系統个修削 (siu1-siah4)，將咱呼袂出來个音 thui3 掉。有一點請斟酌，「外來語」佮「直接講外語」koh4樣。閣一類个借詞，就是利用漢字个所見奇 (soo2-kian3-ki5)，讀迄个詞个漢字台語音。</p>

<table style="WIDTH: 100%" cellspacing="1" cellpadding="1" border="1"><tbody><tr><td>本土詞</td><td>日語詞</td><td>北仔詞</td></tr><tr><td>a1-pa1(pah4/pa5) / a1-tia1</td><td>oo1-tooh4-sang3</td><td>pa1-pa1</td></tr><tr><td>a1-bu2(bo2) / a2-nia5</td><td>oo1-khah4-sang3</td><td>ma1-ma1</td></tr><tr><td>暗串 (am3-chng3)</td><td>thoo2-looh4</td><td>鮪魚 (ui2-hi5)</td></tr><tr><td>輕銀仔 (khin1-gin5-a2)</td><td>a1-lu2-mih4</td><td>鋁(li7)(用佇&quot;鋁窗&quot;)</td></tr><tr><td>相借問 (sio1-cioh4-mng7)</td><td>ai9-sa2-cuh4</td><td>扑招呼 (phah4-cio1-hoo1)</td></tr><tr><td>範頭 (pan7-thau5)</td><td>見本 (kian3-pun2)</td><td>樣品 (iunn7-phin2)</td></tr><tr><td>吩咐 (huan1-hu3)</td><td>注文 (cu3-bun5)</td><td>預約 (i7-iok4)</td></tr><tr><td>翁仔頭 (ang1-a2-thau5)</td><td>切手 (chiat4-chiu2)</td><td>郵票 (iu5-phio3)</td></tr><tr><td>影戲 (iann2-hi3)</td><td>活動寫真(uah8-tang7/tong7-sia2-cin1)</td><td>電影 (tian7-iann2)</td></tr><tr><td>緣題 (ian5-te5)</td><td>寄附 (kia3-hu3)</td><td>捐獻 (kuan1-hian3)</td></tr><tr><td>喙罩 (chui3-ta3)</td><td>ma1-su2-kuh4</td><td>khoo7-cau2 (註)</td></tr></tbody></table>

<p>請列位鬥想一寡 ^_^</p>
<p>註：「喙罩」个講法廢無 (hui3-bo5)--去矣，偆 ma1-su2-kuh4 佮北仔話个外來語 khoo7-cau2。頂年仔 SARS 塊時行(kiann5)，起頭才有儂發明 chui3-am1。</p>
