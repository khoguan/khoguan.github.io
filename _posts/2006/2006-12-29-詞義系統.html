---
layout: post
title: 詞義系統
date: 2006-12-29 05:10:49 +0800
author: 潘科元
categories: [談論]
---

<p>台灣北仔話tsiânn-si̍t已經tn̂g-tsiânn出伊家治个儂範[pān]，佮中國北仔話有tsua̍h。台灣北仔話迄套「詞義系統」个根藤已經佇多數台灣儂个頭殼內鑽腦串髓[tsǹg-náu tshuàn-tshué]，絞ân-ân、咬死死佇塊。宛然親像台灣古城牆頂个榕仔，卜共tshò-tû hìnn-sak，歸片牆嘛煞著做伙崩去。</p><p>即站仔卡無閒塊加看寡冊，即个網誌會tsia̍p用無頭無尾个隨筆來寫。</p><p>著準是足有心个六十thóng个研究者，抑是三十出个創作者，íng-íng極加做到對北仔話想倒轉來台語，一對一个語詞thuì換。抑咱原底个詞義結構到底是啥款式；hia个毋捌字，毋閣言語一流suí个台語儂，姻个語言心靈究真是啥模樣？</p>

