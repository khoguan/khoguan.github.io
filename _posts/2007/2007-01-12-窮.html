---
layout: post
title: 窮
date: '2007-01-12T01:52:00.001+08:00'
author: 潘科元
categories: 濫類
blogger_id: tag:blogger.com,1999:blog-6650897212567019772.post-7376973616725626092
blogger_orig_url: https://www.taigi.page/2007/01/blog-post_12.html
---

<p>窮[kîng]--字往過不止有路用，現今除起傳統戲曲以外，日常無塊thang聽儂講。「厝內窮#如寸鐵」、「窮=个窮寸鐵[kîng-tshùn-thih]，富[pù]=个富拄天[pù-tú-thinn]」、「窮厝無窮路」、「一身窮死死[kîng-sí-sí]、「跋繳儂，一更窮、兩更富[pù]、三更起大厝、四更五更走袂赴」、「汝著除起窮、死、走，才來講」、「窮添死[kîng# thinn-sí]」、「窮借富還[kîng-tsioh# pù-hîng]」、「窮儂無富親[pù-tshin]」。</p><p>總是，文言文个「窮[kiông]」會thang當做抽象詞來形容處境个艱難，台語口語亦敢無按呢个用法。孔子講：「君子固窮，小人窮，斯濫矣」。即句話我佇高中讀著以後，想著家治个人生，大沈[tuā-tiâm]感慨：我予孔子公斷[tuàn]甲對對對，我正港是一个窮斯濫矣[kiông#su#lām--í]个小人。</p><p>即陣閣予我想著即句話，無明[bû-bîng]情慾塊huân-tōng，一下失察覺，連鞭又閣窮濫[kiông-lām]甲袂講咧矣。</p>
