---
layout: post
title: 台灣羅馬字適用个電腦字型
date: 2007-04-12 21:52:51 +0800
author: 潘科元
categories: [台語文資訊處理]
---

<p>因為舟蘋小姐个回應，予我知影，可能閣有袂少好意來遮共我捧場个朋友，無法度看著完整个台羅標音符號。卜扑台羅卡麻煩小可，若只是卜看，字型裝好，瀏覽器重開，閣連來看，應該著攏有看著矣。</p><p>上儕儂用个一套，是劉杰岳先生製作个Taigi Unicode字型。網址是 <a href="http://taigi.fhl.net/TP/taigi_unicode_font.htm">http://taigi.fhl.net/TP/taigi_unicode_font.htm</a></p><p>閣來是「夏天語言學協會（SIL）」所製作个Charis SIL 佮 Doulos SIL 即兩套採用Unicode編碼个字型。我已經掠好，壓縮做一个檔案，網址是 <a href="http://info.sayya.org/~khoguan/IPA_font.rar">http://info.sayya.org/~khoguan/IPA_font.rar</a></p><p>將即个檔案掠落來，解壓縮以後，資料夾仔[tsu-liāu-giap-á]內底有一个安裝說明，看一下，照做著好，真簡單 ^^</p><p>若閣佇即个網誌看著無正常个「四角框」，請閣共我反應，擼力。</p>

