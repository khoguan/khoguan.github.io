---
layout: post
title: 馬鞭
date: 2007-09-07 23:27:07 +0800
author: 潘科元
categories: [台語聲韻調, 台語呼音、腔口(口音)]
---

<p>白冰冰tsiah久仔tsia̍p-tsia̍p邀請一寡歌仔戲界蓋tshìng个戲腳[hì-kioh]來上節目。有一回來賓講著佇戲棚頂，gia̍h一支馬鞭[bé-pinn]按怎拄按怎。白冰冰就儂个意思重講一擺，煞將bé-pinn講做bé-pian。</p>

<p>「鞭」个白話音是pinn，文言音是pian，語用上个意思各樣[koh-iunn7]。若是趕馬、sut馬个家私是bé-pinn。抑若唸做pian，大常是塊講迄號有儂掠叫食了會壯陽个藥材，像鹿鞭[lo̍k-pian]、虎鞭[hóo-pian]、狗鞭[káu-pian]。</p>

<p>抑若武器，是用文言音pian。</p>

<p>趕牛个，無講牛鞭[gû-pinn]，有牛摔仔[gû-sut-á]、牛拂仔[gû-hut-á]个講法。我袂記得阮遐按怎講矣。</p>

