---
layout: post
title: 2023-08-27學習日記
date: 2023-08-27
author: 潘科元
categories: [日記]
---
## 學習台語
### 冠鳴講古台語問題之一

FM 99.5 雲端新廣播電台个董事長陳冠鳴家己也佇逐禮拜日暗時七點至九點
做講古節目，一點鐘講三國，一點鐘講水滸。

伊唸家己个名 Kuàn-bîng，迄个「鳴」字个音佮【民 bîn】差不多，
這是當今中青年以下个台語儂相當普遍个現象。

伊今仔日講著皇帝叫一个儂來問講：「到底是怎樣一回事[tsi̍t huê sū]？」
迄个儂「捒[sak]講伊啥乜攏毋知」。

華語動詞〔推〕會使表達具體个手部動作，也會使表達佇言語上【推托 the-thok】
个抽象概念。但是就台語來講，具體動作是講【捒 sak】，若是言語上个抽象概念就愛講
【推 the/ther】。所以頂段第二句著愛改做「推[the]講伊啥乜攏毋知」才著。

即類个問題就是受華語影響，錯誤類推所致个不良台語。其他个例，親像華語動詞講一字
〔找〕，但是台語有分【揣 tshuē】佮【找 tsāu】，店員應該對儂客講「tsāu 汝十箍」
个時，煞講做「tshuē 汝十箍」。真好笑，也真無奈。  

## 學習日語
讀《全日語旅行》。

## 學習電腦
讀 *Learning Perl 6*.

