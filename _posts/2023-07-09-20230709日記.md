---
layout: post
title: 2023-07-09-20230709日記
date: 2023-07-09
author: 潘科元
categories: [日記]
---
今仔日教典回流營第一工，下晡我講談台語文獻佮辭典之應用與解析。

Tsái起十點外去發車，才發現無電，發袂起來。
緊騎oo-tóo-bái出去揣保養場，看著逐間个鐵門攏thuah落來，
才想著禮拜日儂攏歇睏。後來靈機一動，去拜託厝邊个叔伯姊夫，
請伊駛車過來予我ù電\-\-tsè。我个車斗內 ù電線隨時都攢便便咧。

下晡上課，我个高貴蘋果煞無法度投影出來，無-ta-uâ，
前一點半鐘久攏用主辦單位个Windows筆電，蓋袂慣勢，
也無法度讀我个外接SSD內个台語文獻資料。

中途歇睏，心念觀世音，想著重開機試看覓，成功矣！感恩。

我想著用重開機即步進前，心內有起過幾遍按呢个念頭：
「我出門進前明明有按算欲將 Mac mini 規台帶出來講-，
袋仔嘛揣好矣。」佳哉我無一直糾結\[kiù-kat\]佇即種「無路使念」
\[bô-lōo-sái-liām\]（無路使个念頭）\-\-裡。

講課效果不良，共逐家會不是。失禮。
