---
layout: post
title: 2023-07-26學習日記
date: 2023-07-26
author: 潘科元
categories: [日記]
tags: [阿元新語]
---
## 學習台語

佇面冊烏白nauh：

> 「教育部臺灣閩南語常用詞辭典」真微妙[bî-biāu]。
>
> 無論是「教育部」、「臺灣」、「閩南語」、「臺灣閩南語」抑是「常用詞」，
> 伊攏無收著。最後試到「辭典」，總算有收矣。佳哉，「常用」伊也有收。
>
> 通過教育部臺灣閩南語認證 B2 級的人，是毋是就有才調將
> 「教育部臺灣閩南語常用詞辭典」這組 13 字的複合名詞唸會加圇[ka-nn̂g]、正確？
> 也是著誠拚咧。
>
> 我家己 台語也是真 ham-bān。
>
> 小風颱暝，閒話罔 nauh，咱毋通失志，繼續行落去。
{: .prompt-info }

另外閣寫一篇阿元新語【大條茄主義】，完成 100 條阿元新語矣。

## 學習日語

讀一屑仔 Human Japanese, iPad app.

## 學習電腦

1. 讀一屑仔 Raku。

2. Jekyll 个 build 速度傷慢，日積月累不得了。我著提出勇氣跳過別坎。

3. Evernote 敢哪取消免費口座矣，一直跳出叫我升級个視窗。
我著佇七工免費試用期內，將所有重要个文件攏總徙走，了後取消訂閱。
其實已經幾若年罕得用--伊矣，干焦寫阿元新語閣會去遐寫。
