---
layout: post
title: 蘇東坡〈江城子　乙卯正月二十日夜記夢〉
date: 2006-05-04 16:29:14 +0800
author: 潘科元
category: [教育, 文言台語漢文]
---

<p>kang1 sing5 cu2#  it4 bau2# cing1 guat8# ji7 sip8 jit8# ia7# ki3 bong7#<br />江城子　乙卯正月二十日夜記夢</p><p>sip8 lian5# sing1 su2# liong2# bong5 bong5#<br />十年生死兩茫茫<br /><br />put4 su1 liong5#, cu7 lan5 bong5#<br />不思量，自難忘<br /><br />chian1 li2# koo1 hun5#, bu5 chu3# ua7# che1 liong5#<br />千里孤墳，無處話淒涼<br /><br />chiong3 su2# siong1 hong5# ing1# put4 sik4#, tin5# buan2 bian7#, pin3# ju5 song1# <br />縱使相逢應不識，塵滿面，鬢如霜</p><p>ia7# lai5# iu1 bong7# hut4 huan5 hiong1#<br />夜來幽夢忽還鄉<br /><br />siau2 hian1 chong1#, cing3# soo1 cong#<br />小軒窗，正梳妝<br /><br />siong1 koo3# bu5 gian5#, ui5 iu2# lui7# chian1 hong5#<br />相顧無言，惟有淚千行<br /><br />liau7 tik4# lian5 lian5# chiang5(tiong5)# tuan7 chu3#, bing5 guat8 ia7#, tuan2 siong5 kong1#<br />料得年年腸斷處，明月夜，短松岡</p>
<hr />
<p>這是蘇東坡个〈江城子〉，真儕儂上早知影有即闕(khuat4)詞(su5)，是因為看金庸(kim1-iong5)个武俠小說《神鵰俠侶》(sin5-tiau1 kiap4/hiap8-lu7/li7)，我嘛是。「江城子」是詞牌(su5-pai5)个名，嘛有叫做〈江神子〉，「乙卯正月二十日夜記夢」是詞題(su5-te5)。舊曆正月二十對我有特別个意義，彼是阮阿公个忌辰(ki7-sin5)。</p><p>「台語文實作」期中考，我出个做文題目是「予儂數念(siau3-liam7)个大一生活」，原題是用TLPA拼音，我嘛要求學生完全用TLPA來寫即篇文章，若是發音無把握，抑是專有名詞等等，會使踮後壁加括號中文註明一下。因為「數念」所以「難忘」，袂少學生佇姻个文章內底攏有用著「難忘」即兮詞，姻寫出來个音標攏是 lan5-bong7，毋著。所以，考完塊檢討个時，我著用蘇東坡个〈江城子〉舉例來加強姻个印象，講「忘」愛讀平聲(piann5-siann1) bong5。</p><p>「江城子」愛押平聲韻，蘇東坡即首押韻个字是「茫、量、忘、涼、霜。鄉、窗、妝、行、岡」。一般儂用華語讀到「忘」字，大概攏讀去聲ㄨㄤˋ，按呢著出韻矣。因為受華語个影響，學生姻个頭殼內塊想台語「忘」字个發音，無意識个進行錯誤个類推，嘛想講台語嘛讀去聲。親像「忘、望」華語共音，台語个「願望」是 guan7-bong7, 所以煞認定即兩字台語嘛共音，將「忘」類推做 bong7。「望」是有白話音 bang7，但是「亡」是 bong5，對即个字形接近个「忘」字，姻頭殼內著類推做 bong陽去聲。真儕儂漢字台語發音唸毋著，頭殼內攏是運用著即種錯誤个類推，雖然姻家治無一定有意識著。</p><p>「忘」字，按照《教國典》，ㄨㄤˋ是語音，ㄨㄤˊ是讀音。《廣韻》是收佇去聲，將平聲當做又音。台語干那陽平聲个音。</p>

<p>若是「無頭神」bo5-thau5-sin5、「無心肝」bo5-sim1-kuann1、「記持bai2」ki3-ti5 bai5 个儂，著卡爻(gau5)袂記得代誌。</p>

<p>「得魚忘筌」會凍用做「忘恩背義」个意思，口語个俗語有「船過水無痕」cun5# kue3# cui2# bo5 hun5、「橋過枴抽」kio5# kue3# kuai2/kuainn2# thiu1#、「食茄無粘蒂」ciah8-kio5 bo5 liam5-ti3。</p>

