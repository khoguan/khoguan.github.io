---
layout: post
title: 2023-07-24學習日記
date: 2023-07-24
author: 潘科元
categories: [日記]
---
## 學習台語

佇面冊問講：「拆舊厝敲落來所有个廢棄物叫做啥？」杜建坊先生共我教講是
**thôo-thâu**。我本底掠叫是塗頭干焦咧講起厝挖地基挖出來个塗。
伊詳細解說如下：

> thô͘-thâu, 幾囉種意思，工地主要是兩種：
>
> 1. thô͘ 个源頭。就是怪手共 thô͘「起--起來」，怙十輦仔載去要用个所在，號做「土尾」，去 thūn。
>
> 2. 工地个廢料。紅毛土角、破磚仔角、鐵線球、點仔膠、石頭、sip’puh、柴頭木 koe̍h、塑膠坊、pùn-sò …。
>
> 閣有，工地𢮹「土牛」許个人，亦呌土頭。
{: .prompt-info }

補充：建築工地講 **thôo-gû** 是指〔水泥攪拌機〕，
差不多會使tshiau一包以內个紅毛塗。 

王昭華小姐寫：「聽人講過的：廢棄物廢塗咧擲的所在叫 塗尾場」

今仔日佇面冊另外寫一篇台語 metathesis 个語例，等收集五路先進个留言了後，
才轉貼過來新站。

## 學習日語

聞き耳ラジオ第五話，讀兩段。

## 學習電腦

重讀一寡仔 Learn Raku in Y minutes。
