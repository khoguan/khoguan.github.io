---
layout: post
title: 2023-07-30學習日記
date: 2023-07-30
author: 潘科元
categories: [日記]
---
## 寫日記一個月小檢討

一目𥍉，開始寫日記已經滿一個月矣。有路用个冊無加讀偌濟，
不而過文章个產量明顯是最近兩三年來个懸點。

以前攏是拄著交件个壓力一下來，靈感就直透 bok 出來。
為著寫網路日記，將日記个框殼\[khing-khak\]設定予好勢，雖然只是小小个改變，
猶原有發揮出一寡刺激創作个功效。

總是，代誌到最後猶原著看家己个決心，欲做好囝來脫離放蕩个人生，
按呢才會閣再進入充實奮發个生活模式。

## 學習台語

今仔日繼續 póo-tshiânn 進前一寡鋪文，轉貼過來新站遮。
看起來都無啥，也不止仔厚工。

## 學習日語
讀一課 Satori Reader.

## 學習電腦
讀一屑仔 *Learning Perl 6*

對面友遐發現面冊社團鋪文有支援基本个 Markdown 矣。有機會才來試用覓。
用 Markdown 有影比 HTML 快活濟咧！會予儂真愛用純文字編輯器來鋪網文。
