---
layout: post
title: "《教養設計學》四十萬 靖、渡邊 朗子"
date: '2010-03-26T23:14:00.005+08:00'
author: 潘科元
category: [讀冊筆記, 教育]
blogger_id: tag:blogger.com,1999:blog-6650897212567019772.post-6578642035388906326
blogger_orig_url: https://www.taigi.page/2010/03/blog-post.html
---

<div class="separator" style="clear: both;"><a href="https://blogger.googleusercontent.com/img/b/R29vZ2xl/AVvXsEgtsQF3uS6dyE8UMuSdB-UWbeJr8GZHhL2Eg7uHatb_xQ287pwtoM3ilCeg96fcu-_bmjzkqDkyL8ccX2dpXEtPhpsUGtsmhgxCT24MvX4auVRx4KBKaETUh1qUDvkH09f8sSwu2jSEmMJuhB7YReOEIa0K5YjVDQzUFuEC425oLIiVduSEz0If7maa/s1600/%E6%95%99%E9%A4%8A%E8%A8%AD%E8%A8%88%E5%AD%B8.jpg" style="display: block; padding: 1em 0; text-align: center; clear: left; float: left;"><img alt="" border="0" data-original-height="280" data-original-width="200" src="https://blogger.googleusercontent.com/img/b/R29vZ2xl/AVvXsEgtsQF3uS6dyE8UMuSdB-UWbeJr8GZHhL2Eg7uHatb_xQ287pwtoM3ilCeg96fcu-_bmjzkqDkyL8ccX2dpXEtPhpsUGtsmhgxCT24MvX4auVRx4KBKaETUh1qUDvkH09f8sSwu2jSEmMJuhB7YReOEIa0K5YjVDQzUFuEC425oLIiVduSEz0If7maa/s1600/%E6%95%99%E9%A4%8A%E8%A8%AD%E8%A8%88%E5%AD%B8.jpg"/></a></div>

<p>早安財經文化2008年出版，生涯新智慧系列019，何啟宏譯。</p><p>冊皮廣告講是「日本最有創意的」《教養設計學－－如何輕鬆教出好孩子》，其實只是一種建立佇日本傳統迄種親密互動个人際精神个教養法，共伊做現代化个包裝。</p><p>總是，伊講个，毋是無理氣。像我國小四年以後，阮厝新起三棧樓，逐工食暗飽，父母著趕我起去二樓讀冊，怹佇樓跤繼續無閒做生理，樓頂佮樓跤就按呢隔斷。我去睏个時，怹閣佇樓跤，抑未關門歇睏起來樓頂。我迄站仔，拄好受著一寡鬼仔故事冊个不良影響，逐暗孤一儂kiu佇樓頂phī-phī掣，驚惶無儂知，痛苦無塊投。這對我一生个傷害毋是小可。</p><p>當然，這袂使牽拖父母啦，生活環境著是按呢。我家治到甲高中畢業，佇山頂寺院用心讀《傳習錄》，對「物各付物」个道理淡薄仔開悟，尾手才卡自在。</p>
