---
layout: post
title: 為啥乜東南亞福建話「錢」叫做「鐳 lui」？
date: 2017-06-12 21:27:58 +0800
author: 潘科元
categories: [語詞, 台語語詞探討]
tags: [教會公報]
---

<p>問（華文）：我去馬來西亞檳榔嶼，他們把錢唸作「鐳」（lui），據說是受到馬來族的影響，但我在想，除非是原本沒有的詞彙，比較會受到外來語影響，「錢」這個音本來就有，為何會發成「鐳」(lui）?</p>
<p>答（台文）：台語「鐳 lui」（唸第一聲）本是指一種幣值真細个銀角仔（硬幣），也叫做「銅鐳 t&acirc;ng-lui」，台灣早年也有，日本時代閣有咧使用「鐳」佮「銅鐳」即兩个詞，當時講「三鐳」就是「三si&aacute;n」（0.3角）。</p>
<p>臺日大辭典(1932) 有收「鐳、銅鐳」，教會公報1936年12月个白話字文章也有寫著「銅鐳」。</p>
<p>P&agrave;i-gō͘ k&icirc;-t&oacute; koāⁿ thih-kūi, <br />P&igrave;-hoē hiaⁿ-ch&eacute; hi&agrave;n t&acirc;ng-lui; <br />Su-si&uacute;ⁿ ki&agrave;n-tiok k&agrave;u-hoē s&ecirc;ng, <br />T&acirc;n Hok pia̍t-s&egrave; k&agrave;u Ch&uacute;-keng.</p>
<p>（拜五祈禱捾鐵櫃 <br />　閉會兄姊獻銅鐳 <br />　思想建築教會成 <br />　陳福別世到主宮）</p>
<p>劉福助出名个江湖調勸世歌流行歌版，1969年前兩句本來是唱講「我來唸歌囉~ 欲予恁聽啊哩~，毋免閣共恁抾鐳[lui]啊 恁著免著驚啊个」，後來大概是發現台灣儂聽眾已經多數攏聽無啥乜是 lui，伊才改唱做「毋免抾錢啊 恁嘛免著驚啊个」。</p>
<p>想較真咧，我咧臆，劉福助拄開始咧唱迄條歌个時，就有意識著當時个台灣儂已經對 lui 真生疏，所以伊才刁工佇「抾lui」頭前 ke thap 幾字「閣共恁」，唱做「毋免閣共恁抾鐳」，希望聽眾捎較有摠，結果猶原反應䆀[b&aacute;i]，只好放棄唱 lui。後來伊改唱「抾錢」个時，就簡單唸做「毋免抾錢」矣。</p>
<p>佇福建佮東南亞真濟所在，怹將毋成[tsi&acirc;nn]錢个「鐳」引申來通稱「錢」。台語即種擴充演變，可能也有，但是無湠開到全台灣，「鐳」即个詞素綴著「銅鐳」廢用，後來也消失去，所以目前一般台語儂攏表示連聽都毋捌聽過啥乜叫做「鐳 lui」，聽著閩南、東南亞儂用 lui 來表示錢就感覺真奇怪。</p>
<p>補充：台語 l 聲母唸第一聲个字，若毋是非漢語，無就是口語滋生語，即个 lui 唸第一聲，可能毋是漢語源。頂面佇面冊貼出來了後，Hong-Zing Dang大德回應講：﹝Real是17世紀西班牙所發行的國際銀幣！多數是用墨西哥的銀所鑄！﹞。東南亞陳传笔先生回應講：「記得細漢的時陣，阮厝開雜貨店，不時有乞食來討鐳，就是予伊兩三ê 銅鐳解決。銅鐳ê 幣值是一占，彼時五占會使買三粒糖囝。」潘按：一占[tsiam] 就是 1 cent。</p>
<p>補充二：面友蔡宏明先生寫：</p>
<p style="padding-left: 30px;">17世紀的國際貿易，福建漳泉一帶流通著西班牙在墨西哥鑄造的貨幣 ocho reals，這種貨幣在民間沿用到清代，所以閩南人便稱它為lu&iacute;（音譯自real）。</p>
<p style="padding-left: 30px;">清代的《廈門志》記載：「又有紅銅鑄者，中肖雌虎，名曰鐳，以當錢文之用」。這段文字中的「鐳」，極可能也是當時新創的借用字。今天的所有華語字典，對於「鐳」的解釋，都只有放射性元素。</p>
<p style="padding-left: 30px;">有趣的是，國立台灣歷史博物館也收藏了幾枚西班牙8里爾（real）銀幣，該館官網的藏品說明中，提到台灣也曾流通，且延續到清代。</p>

