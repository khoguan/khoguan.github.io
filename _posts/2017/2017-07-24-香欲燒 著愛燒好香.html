---
layout: post
title: 香欲燒 著愛燒好香
date: 2017-07-24 18:12:33 +0800
author: 潘科元
categories: [台文講台灣, 民俗]
tags: [阿元新語]
---

<p>目前市面上有真濟金、香，品質無通好，內中个化學成分燒過了後，對人體健康有不良影響，這是事實。</p>
<p>好香 會淨化空氣、安神定志、幫助修行，所以世界各大宗教加減有用著香，原料百百種，無一定是用燒个。總--是，咱若照古法，取天然材料來做香，大概攏真好。</p>
<p>若真正欲滅香，就是破壞宗教文化，違背憲法个惡政，但是民眾佮業者也著改變觀念，轉做重質無重量个做法，毋通提b&aacute;i香、b&aacute;i金來燒鬥濟个，按呢長期落來會致癌免講，當場就薰甲頭殼 g&ocirc;ng-tshia-tshia、目油 tsha̍p-tsha̍p-滴矣，這是欲按怎提升咱个靈性？好个宗教儀式咁毋免幫助儂提升靈性？</p>
<p>咱若看著某儂真有福氣，就會講伊「頂世儂燒好香」，毋知按怎，當今台灣儂煞足愛燒b&aacute;i香？按呢後世儂就無福囉！</p>
<p>最後，我來講一組「阿元新語」：</p>
<p>T&iacute;ng-s&igrave; sio h&oacute; hiunn, tsit-s&igrave; h&oacute; senn-tiunn; tsit-s&igrave; sio b&aacute;i hiunn, āu-s&igrave; b&aacute;i bīn-tshiunn.<br />頂世燒好香，即世好生張；即世燒䆀香，後世䆀面腔。</p>

