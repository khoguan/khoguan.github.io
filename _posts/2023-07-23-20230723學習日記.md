---
layout: post
title: 2023-07-23學習日記
date: 2023-07-23
author: 潘科元
categories: [日記]
tags: [歌仔冊]
---
## 學習台語

**tshinn-魚**，泉腔有兩種意思，一義是「新鮮个魚」，一義是「未煮个魚」，
台日典攏寫「生魚」，解說：「鮮魚（せんぎょ）。生魚（なまざかな）」。
阿如講：「鮮魚，較袂講生魚。毋過蚵就有生蚵佮鮮蚵。咱人較袂食生的魚咧...」

漳腔 tshinn-魚（鮮魚）佮 tshenn-魚（生魚）就分會清。

蕭藤村老師有寫著 [ui-sui](https://www.facebook.com/tingtshun.siau/posts/pfbid02CxM1w3HbugBrxcMiCHHrhaicEeTTNPMc5w2zjx8trxjhcJDzSxikTnyyjR2ifQ6Vl){:target="_blank"}：

> 【萎繐】[ui1-sui1]：布料周邊的織紋因磨損或鬆開而散落，引申自慚形穢。
> 《Chineesch-Hollandsch Woordenboek van het Emoi Dialect》（廈荷大辭典）p.769
> 如圖（自慚形穢，自愧不如，為自己在公司中看到自己的少數派而感到羞恥。）
>
> 黃塗活版所《王昭君冷宮歌》  
> 三更過了四更推　想起阮命眞【威綏】　當當若無來只處　共阮爹娘做一堆  
> 三更過了四更催　想起阮命真【萎繐】　當初若無來只處　共阮爹娘做一堆
{: .prompt-info }

我進前無致意著《廈荷大辭典》(1882)，tann 有蕭老師即篇，才知伊也是有參考價值，
別本辭典查無 ui-sui 即个詞。

我共蕭老師留言寫：  
「來只處」若寫「來只位[ui7]」就佮其他三句仝韻。

伊回講：

> 第三句上尾字「處」我毋敢隨便改，舉例：
>
> 黃塗活版所《王昭君冷宮歌上本》  
> 翻身就說延壽聽　越州並無昭君名　未知伊身在乜處　承相別位罔去行
>
> 黃塗活版所《唐宙磨鏡歌》  
> 志寳聽見着一驚　賢弟聽我說分明　弟婦送還令兄處　因何賢弟不知情
>
> 瑞成書局《徐公奇案新歌》  
> 徐公受氣就罵伊　大老自然有道理　拖拔工錢有出處　只管叫工莫延遲
>
> 上海書莊《梁士奇歌》  
> 玉惠聽說吃一驚　叔叔因何知我名　我夫今日在何處　望乞神仙說我知
>
> 黃塗活版所《黃五娘送寒衣歌陳三歌第二冊》  
> 娘𡢃行來到獄兜　看見牢門目滓流　未知三哥禁治處　益春近前呌班頭
{: .prompt-info }

歌仔冊的確著愛提濟濟資料做伙來究勘\[kiù-khàm\]，袂使家己想家己著。

蕭老師閣有寫著[「菜跤」三个意思](https://www.facebook.com/tingtshun.siau/posts/pfbid02raujHMfXNdTcvUWkLje6zLCMZjwbaVjTH8Mw5q1dRGVjVETdi2L7WGP5L6VzoEwQl){:target="_blank"}：

> 【菜跤】\[tshai3-kha1\]的意思有三種，佇歌仔冊攏走出來。
>
> 1. 菜株附近。
>
>    瑞成書局《楊本縣過臺灣敗地理歌》  
>    一時提藥來醫治　二人死了再復生　五堵實事的大志　菜脚食虫菜脚死  
>    一時摕藥來醫治　兩人死了再復生　五堵實事的代誌　菜跤食蟲菜跤死  
>    玉珍漢書部《勸世理化人生必讀歌》  
>    人廣人是爲財死　鳥爲食亡無差宜　世上是有此代志　菜虫食菜々脚虛  
>    人講人是為財死　鳥為食亡無差疑　世上是有此代誌　菜蟲食菜菜跤虛
> 
> 2. 青菜下部的老菜葉。
>
>    竹林書局《萬項事業新歌》  
>    一个猪毡賣猪肉　也有著塊賣菜脚　一个著塊賣鷄鴨　也有市場做巡查  
>    一个豬砧賣豬肉　也有佇咧賣菜跤　一个佇咧賣雞鴨　也有市場做巡查
>
> 3. 調配在料理裡的蔬菜。
>
>    文林出版社《孝子成功歌》  
>    十五善魚用青炒　全用實料無菜脚　十六香菰群赤肉　獨碗食到乾乾乾  
>    十五鱔魚用生炒　全用實料無菜跤　十六香菇𤉙赤肉　逐碗食到焦焦焦
> 
>    竹林書局《貂蟬弄董卓新歌》  
>    俗語食魚甲食肉　罵是愛着買菜脚　人廣好呆着照甲　有招有買有爭差  
>    俗語食魚佮食肉　嘛是愛著買菜跤　人講好歹著照佮　有招有買有爭差
{: .prompt-info }

## 學習日語
今仔日無讀著日語。

## 學習電腦

### Web Dev. Camp

安裝 VS Code 佮三套 plugins。

<https://www.submarinecablemap.com/> 有全球海底電g个圖。
