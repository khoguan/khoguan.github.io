---
layout: post
title: 2023-07-16日記
date: 2023-07-16
author: 潘科元
categories: [日記]
---
早起十點半，去夾菜轉來，今來試看新站有法度升級到 Chirpy 6.1.0 無？

初步試驗，build 會起來。我个邊欄个類別頭前無 icon 个問題消失去矣，
但是另外有寡問題愛解決，親像邊欄个內容袂對中，
文章內个大小標題袂出現佇正爿邊欄个「文章摘要」。

發現 Github Chirpy theme repo 遐个討論區有一條咧問講有儂有想欲共
Chirpy 轉做 Hugo 主題無，我著共伊回應講我真有需要。

下晡補成\[póo-tshiânn\] `README.md`，說明安裝佮使用 Chirpy theme
个細節，了後去面冊廣告。我無講著最後个 deployment，看有儂會問袂。

下暗有讀寡 Satori Reader，閣增補 `READEME.md`，做這真厚工，
但是有即馬个付出，別日仔才會喝講「佳哉」！

即馬時間是 23:59，發現 Chirpy 6.1.0 問題真濟，連頭頁文章列表个文字也變淺色去矣！
可讀性變差，無值得tsit-tsūn了精神去升級，且按下。
