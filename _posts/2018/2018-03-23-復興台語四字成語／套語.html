---
layout: post
title: 復興台語四字成語／套語
date: 2018-03-23 18:04:19 +0800
author: 潘科元
categories: [台語語法]
---

<p>我心目中个台語，至少愛像臺日大辭典按呢，有非常豐富个四字成語/套語咧通行，無論是白話抑是文言，攏會使兼收總包。</p>
<p>臺日大辭典有袂少四字成語 伊有標註（文）字，就是「文語」，彼毋是指專門用佇書面文言文个意思，是當時台灣社會較有見識抑是較有冊底个台語儂實際會講出喙个話。</p>
<p>我凊彩抽一張臺日大辭典下冊p.1036，將內底出現个四字套語攏畫紅線做記號（重覆出現--个只畫一遍），干焦即一頁就有十一个四字套語，其中有台語特色詞，台語特色詞閣會使分做台語口語詞（第一類）佮台語文語詞（第二類），也有漢文共通詞（第三類），攏是咱愛保惜个。以下個別詞个歸類可能有爭議，總是先大概分一下，做參考：</p>
<p>第一類台語口語詞： <br />1. 弄狗相咬 lōng-k&aacute;u sann-kā <br />2. 狼心狗行 l&ocirc;ng-sim k&aacute;u-hīng</p>
<p>第二類台語文語詞： <br />3. 浪煙散霧 lōng-ian s&agrave;n-bū <br />4. 郎君子弟 l&ocirc;ng-kun-ts&uacute;-tē <br />5. 弄揚動眾 lōng-i&ocirc;ng tōng-tsi&ograve;ng <br />6. 得寵弄權 tik-thi&oacute;ng lōng-ku&acirc;n（雖然漢文有「得寵」也有「弄權」，但是我 Google 無「得寵弄權」四字詞，所以列佇第二類）</p>
<p>第三類漢文共通詞： <br />7. 風平浪靜 hong p&icirc;ng lōng tsīng <br />8. 狂風大浪 k&ocirc;ng-hong tāi-lōng <br />9. 囊螢映雪 l&ocirc;ng-&icirc;ng i&ograve;ng-suat <br />10. 弄假成真 lōng-k&aacute; s&icirc;ng-tsin <br />11. 弄巧反拙 lōng-kh&aacute;u hu&aacute;n-tsuat</p>
<p>我逐日攏咧祈禱台語有一日會凍恢復到即種程度以上。</p>
<p><img border="0" src="/assets/too/2018/0323/台日典下p1036四字成語.png" width="3002" height="4246" /></p>

