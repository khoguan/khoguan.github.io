---
layout: post
title: 台語詞【存長 tshûn-tn̂g】vs【賰長 tshun-tiông】
date: 2018-04-06 12:24:24 +0800
author: 潘科元
categories: [語詞, 台語語詞探討]
---

<p>台語兩个倚音[u&aacute;-im]个高級詞【存長 tsh&ucirc;n-tn̂g】、【賰長 tshun-ti&ocirc;ng】解說佮舉例：</p>
<p>【存長 tsh&ucirc;n-tn̂g】：深謀遠慮，tsh&ucirc;n 是考慮、顧慮，「長」字唸白話音，會曉考慮著較長、較遠个未來就是「存長」。近義詞是【存後 tsh&ucirc;n-āu】、【存後步 tsh&ucirc;n-āu-pōo】。</p>
<p>例：梁松林《特編英臺出世新歌》下本，周協隆書店1936年，其中兩葩：（漢字照原冊，我另外標台羅做參考）</p>
<p>行到只位大所在 <br />𫔘千日頭卜落西 <br />人心汝去尋看覓 <br />栓通宿暗即英皆<br />Ki&acirc;nn k&agrave;u ts&iacute;-uī tuā s&oacute;o-tsāi, <br />t&uacute;-tshian li̍t-th&acirc;u berh lo̍h-sai, <br />L&icirc;n-sim l&iacute;r kh&igrave;r mn̄g khu&agrave;nn-bāi, <br />tshu&acirc;n thang hioh-&agrave;m tsiah ing-kai.</p>
<p>忽然日落著西方 <br />姑娘只欵有存長 <br />我今赶緊來去問 <br />卜尋客舘宿下昏　<br />Hut-li&acirc;n li̍t lo̍h tīr sai-hng, <br />koo-ni&ucirc; ts&iacute;-khu&aacute;n ū tsh&ucirc;n-tn̂g,<br />gu&aacute; tann ku&aacute;nn-k&iacute;n l&acirc;i-kh&igrave;r mn̄g, <br />berh tshēr kheh-ku&aacute;n hioh ē-hng.</p>
<p>【賰長 tshun-ti&ocirc;ng】：有盈餘，「長」字唸文言音，「賰」、「長」兩字佇遮攏是動詞，有賰、有長[ti&ocirc;ng]，就是有盈餘。</p>
<p>例：《無某無猴新歌》光明社1932年，其中一葩：</p>
<p>小小干已(己)嚼會爛 <br />較仔(好)富貴做大官 <br />做人若是無份段 <br />允會春長無相瞞　<br />Si&oacute;-si&oacute; kan-k&iacute; pōo ē nuā, <br />khah h&oacute; h&ugrave;-ku&igrave; ts&ograve; tuā-kuann, <br />ts&ograve;-l&acirc;ng nā-sī b&ocirc; pūn-tuānn, <br />&uacute;n ē tshun-ti&ocirc;ng b&ocirc; sio-mu&acirc;.</p>
<p>註：「干己」，頭路、事業、謀生之道。本字「經紀」，有兩腔，唸 kan-k&iacute; 抑是 king-k&iacute;，佇遮寫「干」字就表示作者个口音是唸 kan-k&iacute;，臺日大辭典講 kan-k&iacute; 个講法是同安腔。</p>
<p>（2018-03-02先發表佇<a href="https://www.facebook.com/notes/%E6%BD%98%E7%A7%91%E5%85%83/%E5%8F%B0%E8%AA%9E%E8%A9%9E%E5%AD%98%E9%95%B7-tsh%C3%BBn-tn%CC%82gvs%E8%B3%B0%E9%95%B7-tshun-ti%C3%B4ng/1532104983505064/" target="_blank">Facebook潘科元個人網誌</a>）</p>

