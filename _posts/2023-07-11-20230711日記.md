---
layout: post
title: 2023-07-11日記
date: 2023-07-11
author: 潘科元
categories: [日記]
---

今仔日是第八屆教典初階營第三（最後）一工，我愛去教下晡个課。
倚晝我出門欲發車个時，先開正爿个車門，將重重个揹仔佮大支茶瓶
[tê-pân]囥落去正爿座，乘紲ànn較入去，將鎖匙插入去鎖匙空。
頂半身退出來，車門共伊khōng\--起來个時，煞聽著 tsiu̍h 一聲，
欲閣 pian 開車門，就發現車門鎖起來矣，踅過去開駕駛座个車門，
嘛鎖咧矣。

佳哉我有 ioo-bih 个鎖匙，緊入去厝內提出來用。
即台二手車自我買過手，十幾年來，我閣毋捌真正用過即副
ioo-bih-鎖匙，會開得也算是萬幸。
