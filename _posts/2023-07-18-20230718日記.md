---
layout: post
title: 2023-07-18日記
date: 2023-07-18
author: 潘科元
categories: [日記]
tags: [四句連]
---
E-tsái-á 載 Má-á 去屏東蕭醫師遐提降血壓个藥仔。

下晡領錢，申請用電證明，提相關个資料去電器行。昨昏買迄台新冰箱，
予店主三萬一，𪜶替咱申請著補助了後，政府就會使退五千，匯入咱个口座，
按呢實開\[khai\]就是兩萬六。遐大台个家電，比蘋果電腦俗濟咧矣！

> 六月火燒埔，\[La̍k\-\-gue̍h hué-sio-poo\]  
褲底澹糊糊，\[Khòo-té tâm-kôo-kôo\]  
蚼蟻枵-mooh-mooh，\[Káu-hiā iau-mooh-mooh\]  
曝甲烏閣粗。\[Pha̍k kah oo koh tshoo\]
{: .prompt-tip }

褲底澹，是因為kauh-汗。

蚼蟻枵mooh-mooh、枵-sò-sò，飯桌頂囥一盤khau皮切好个蘋果，蚼蟻軍連鞭就khînn過來！
著愛閣提一塊盤仔，貯寡水，做成「蚼蟻怨」，才閣疊蘋果盤起去，
愛注意內盤个唇袂使佮外盤个唇相-kha̍p，按呢蚼蟻就無才調泅水來 tshńg-tsia̍h。

曝日艱苦，騎oo-tóo-bái有風咧吹就猶好。
