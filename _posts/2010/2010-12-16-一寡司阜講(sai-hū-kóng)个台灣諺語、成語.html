---
layout: post
title: 一寡司阜講(sai-hū-kóng)个台灣諺語、成語
date: 2010-12-16 22:12:07 +0800
author: 潘科元
categories: [台灣俗諺]
---

<p>華語【睜著眼睛說瞎話】，台語類似个講法。<br /><br />台語舊諺語：</p>
<p>1. 死蛇諍講活鱔魚 [S&iacute;-tsu&acirc; ts&igrave;nn k&oacute;ng ua̍h siān-h&icirc;]。<br />2. 死龜講甲成活鼈 [S&iacute;-ku k&oacute;ng kah tsi&acirc;nn ua̍h-pih]。<br />3. 「乃」--字諍甲成「及」--字。[N&aacute;i--jī ts&igrave;nn kah tsi&acirc;nn ki̍p--jī]。</p>
<p>台語新諺語（我家治撰[tsuān]--个 :-）：</p>
<p>1. 𤶃仔破去，諍講銃子扑著 [Thiāu-&aacute; phu&agrave;--kh&igrave;, ts&igrave;nn k&oacute;ng tsh&igrave;ng-ts&iacute; phah--tio̍h]。<br />2. 𤶃仔疧 諍講銃子空 [Thiāu-&aacute;-kh&icirc; ts&igrave;nn k&oacute;ng tsh&igrave;ng-ts&iacute;-khang。</p>
<p>
以下五種台語成語，意思相通，這著是台語个豐沛[phang-ph&agrave;i]啦。</p>
<p>集腋成裘 [tsi̍p-i̍k s&icirc;ng-ki&ucirc;]、<br />抾零聚總 [khioh-l&acirc;n tsū-ts&oacute;ng]、<br />抾零就總 [khioh-l&acirc;n tsiū-ts&oacute;ng]、<br />零星抾加全 [l&acirc;n-san khioh ka-nn̂g]、<br />露水做海水 [lōo-tsu&iacute; ts&ograve; h&aacute;i-tsu&iacute;]。</p>
<p>正常情形，一般自然學會曉个台語儂僫得以上逐種講法攏捌。總是，台灣話到甲今仔日即款lōo-tse个地步，咱著上山落海、出經入典[tshut-king_ji̍p-ti&aacute;n]，四界走揣，抾集[khioh-tsi̍p]先賢个話粕[uē-phoh]，零星抾加全，加減仔通看出即个古老博[k&oacute;o-n&oacute;o-phok]个語言文化个鼻目喙。</p>
<p>
對反話：</p>
<p>賊面菜公心 [tsha̍t-bīn tsh&agrave;i-kong-sim]。<br />賊心和尚面 [tsha̍t-sim hu&ecirc;-siūnn-bīn]。<br /><br />前儂栽樹，後儂踮蔭。[Ts&icirc;ng-l&acirc;ng tsai-tshiū, &aacute;u-l&acirc;ng ti&agrave;m-ńg.]<br />前儂掖沙，後儂坱目。[Ts&icirc;ng-l&acirc;ng iā-sua, &aacute;u-l&acirc;ng ing-ba̍k.]</p>

