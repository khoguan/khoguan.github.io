---
layout: post
title: 小可複雜个嫁娶關係
date: 2010-12-16 22:27:58 +0800
author: 潘科元
categories: [語詞, 台語語詞探討]
---

<p>「後某[āu-b&oacute;o]」卡雅氣个講法是「後岫[āu-siū]」。例：「某儂前某死早，伊才閣娶一个來做後岫。」前某个後頭厝，有時會認即个本來無關係个後某當做家治个查某囝，按呢號做「接跤[tsiap-kha]个查某囝」，這扑算是出自一種向望伊愛thi&agrave;nn-th&agrave;ng前儂囝（亦著是家治个外孫）个心情。<br /><br />「爸仔接母仔」[pē-&aacute; tsiap b&uacute;-&aacute;]、「母囝對爸囝」[b&uacute;-ki&aacute;nn tu&igrave; pē-ki&aacute;nn]、「母仔對爸仔」[b&uacute;-&aacute; tu&igrave; pē-&aacute;]。即三種講法意思共款，著是本來攏有囡仔个兩个家庭，一爿死某，一爿死翁，鰥夫[kuan-hu]佮寡婦相伨親[sio thīn-tshin]，而且兩爿个前儂囝[ts&icirc;ng-l&acirc;ng-ki&aacute;nn]（若拄好一爿是查埔，一爿是查某）嘛予怹定親、結婚。<br /><br />現代連續劇（台灣、日本攏有）定定咧做講，相意愛个一對少年儂，怹爸母若互相閣嫁娶，少年情侶[lū]煞變做兄妹，袂凍閣結婚，哀怨一世儂。即種代誌，古早顛倒無禁忌[k&igrave;m-khī]，共款會使幸福過一生喔。^^<br /><br />若「繼父[k&egrave;-hū]；繼母[k&egrave;-bi&oacute;]」口語是「後爸[āu-pē]、後叔[āu-tsik]；後母[āu-b&uacute;/b&oacute;]、後娘[āu-ni&ucirc;]」。<br /><br />當面稱呼後母，若共款叫阿母、媽媽，按呢是卡親。嘛有老爸交代、或者是後母家治先講叫阿嬸[a-ts&iacute;m]著好（阿姨[a-&icirc;] 應該嘛會使）。總是，一儂一家tāi，公媽隨儂tshāi。逐口灶按怎叫喙[ki&ograve;-tshu&igrave;]个慣勢無仝。像阮阿公叫親老爸（阮阿祖）是叫 &aacute;n-tsik--&aacute;。<br /><br />亦有一種叫做「姑換嫂[koo-uānn-s&oacute;]」，雙方个兄妹互相嫁娶，親--上加親。但是俗語講「姑換嫂，無thang好」，這是啥因端[in-tuann]？無聽過、無了解个朋友，請家治網路查看覓。<br /><br />閣一種我一時袂記得矣，另工想著才補 :-)</p>

