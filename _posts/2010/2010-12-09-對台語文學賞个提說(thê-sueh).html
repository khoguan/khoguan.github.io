---
layout: post
title: 對台語文學賞个提說(thê-sueh)
date: 2010-12-09 16:02:06 +0800
author: 潘科元
categories: [談論]
---

<div class="mbl notesBlogText clearfix">
<div>
<p>引用Lau Senghian先生對福建友志Lim
 Kianhui先生講个話 :『我tsit站仔teh做文編，看著一寡台灣人寫&ecirc;小說，根本就是華語寫好，tsiah 
kā一寡詞改做台語詞，就講做是台語小說，我讀著是艱苦罪罫，n&aacute;讀n&aacute;凝n&aacute; 
k&agrave;n-kiāu，若我teh看，連有心寫母語文學&ecirc;人都tsiah-ni̍h-&aacute;無意識、無理想、無要緊、p&agrave;ng外外，閩南語佇台灣是無可能有未來
--&ecirc;-lah！免偌久就通好扛去顧山--a。講kah tsia，我koh開始起慼--a，規腹肚火！！！』</p>
<p>（以下有青色下底虛線个語詞，老鼠仔箭頭<span style="border-bottom: 2px dotted #00ff00;" title="su&aacute;--kh&iacute;-l&igrave;">徙起去</span>，會出現台羅音標）</p>
<p>劉先生个<span style="border-bottom: 2px dotted #00ff00;" title="tsheh-sim">慼心</span>毋是頭一擺。想真，出世來做台灣儂，th&aacute;i-th&oacute;袂<span style="border-bottom: 2px dotted #00ff00;" title="tsheh-sim">慼心</span>？總是，亦著<span style="border-bottom: 2px dotted #00ff00;" title="siūnn-pōo siat-lōo">想步設路</span>來<span style="border-bottom: 2px dotted #00ff00;" title="&icirc;-i̍k">移易</span>時勢。咱民間團體咧辦台語文學賞，並無消化預算个<span style="border-bottom: 2px dotted #00ff00;" title="khu&agrave;-lū">掛慮</span>，<span style="border-bottom: 2px dotted #00ff00;" title="kam nuā m̄-kam tsuānn">甘爛毋甘賤</span>，寧可賞項<span style="border-bottom: 2px dotted #00ff00;" title="thi&agrave;u-kh&aacute;m">跳坎</span>，賞金<span style="border-bottom: 2px dotted #00ff00;" title="tshi&acirc;u-puah">撨撥</span>去下屆，嘛勿頒發予無<span style="border-bottom: 3px dotted #00ff00;" title="tsiūnn-kioh">上腳</span>个作品<span style="border-bottom: 2px dotted #00ff00;" title="t&igrave;-s&uacute;">致使</span>即个文學賞<span style="border-bottom: 2px dotted #00ff00;" title="lak-keh">落格</span>。</p>
<p>閣再咱會凍規定愛寫全羅（刊出个時，編輯<span style="border-bottom: 2px dotted #00ff00;" title="thang">通</span>共改做漢羅），若寫全羅無伊法--个，抽退步，用漢字會使，但是愛佮錄音來。對按呢，才有可能<span style="border-bottom: 2px dotted #00ff00;" title="p&oacute;-ni&aacute;">保領</span>伊个文，伊家治歸篇用台語唸有路來、讀會<span style="border-bottom: 2px dotted #00ff00;" title="s&ugrave;-sī">肆是</span>，<span style="border-bottom: 2px dotted #00ff00;" title="thong ē-ku&egrave;">通會過</span>台文作品上起碼个要求。因為<span style="border-bottom: 2px dotted #00ff00;" title="ba̍k-kim">目今</span>个台灣儂，對心肝底想倒出來
著攏是華台語<span style="border-bottom: 2px dotted #00ff00;" title="tsham-lām">摻濫</span>个物件，一般儂講話是即款，文人落筆閣卡傷重，半烏白个雞母屎<span style="border-bottom: 2px dotted #00ff00;" title="hi&agrave;n">羶</span>嶄然仔<span style="border-bottom: 2px dotted #00ff00;" title="t&agrave;i-tāng">帶重</span>。</p>
<p>此去按呢要求，一个有水準个台文賞才辦會<span style="border-bottom: 2px dotted #00ff00;" title="th&agrave;u-l&acirc;u">透流</span>
，著獎个作品讀著才袂予儂凊汗<span style="border-bottom: 2px dotted #00ff00;" title="tsha̍p-tsha̍p-l&acirc;u">㴙㴙流</span>。</p>
</div>
</div>

