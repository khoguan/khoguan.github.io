---
layout: post
title: 頂晡、頂晝；下晡、下晝
date: 2010-12-16 22:08:32 +0800
author: 潘科元
categories: [語詞, 台語語詞探討]
---

<p>日--時 半日叫做一晡[poo]，去學校讀到中畫著放學，叫做讀一晡（比講「讀半工」卡好）。「晝[t&agrave;u]、中晝[tiong-t&agrave;u]」是中午。中晝以前个日--時（上午），叫做「頂晝[t&iacute;ng-t&agrave;u]、頂晡[t&iacute;ng-poo]、頂晝晡[t&iacute;ng-t&agrave;u-poo]」；中晝以後个日--時（下午，叫做「下晝[ē/e-t&agrave;u]、下晡[ē/e-poo]、下晝晡[ē-t&agrave;u-poo]」。按呢个講法才有應伨[&igrave;n-thīn]。</p>
<p>怯命[khiap-miā]个台語，目今干焦偆「下晡、下晝」卡有咧講爾，對應詞个「頂晡、頂晝」失落去，風吹斷了線，神魂去一半。閣有咧講个是「e-ts&aacute;i-&aacute;、ts&aacute;i-s&icirc;-&aacute;、ts&aacute;&nbsp;&nbsp;&nbsp; i-kh&iacute;、ts&aacute;i-kh&iacute;-s&icirc;-&aacute;」。照講這是指十點外以前卡早个時間，用這來表示歸段个「上午」，無thang精密。</p>

