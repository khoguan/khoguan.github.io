---
layout: post
title: 我个新諺語
date: 2010-10-17 21:52:47 +0800
author: 潘科元
categories: [台灣俗諺]
---

<p>（原本發表佇Facebook）《我个新諺語》系列，收集我寫佇動態訊息个新諺語，亦著是我家治想著个話。補充一寡無方便寫佇迄爿个註解說明，記錄我學習、創作个一寡過程。</p>
<p>1. <b>食菜持戒，卡贏攑香綴拜。</b>Tsia̍h-tsh&agrave;i tsh&icirc;-k&agrave;i, khah i&acirc;nn gia̍h-hiunn tu&egrave; p&agrave;i.</p>
<p>咱知影「攑香綴拜」是古諺語。我咧想新諺語，&iacute;ng會利用舊材料。特別是添話共伊變做兩句押韻。</p>
<p>鹿港仙先覺个回應：<b>修心養性，未輸弄文論經。</b>Siu sim iong2 sing3 , Be7 su lang3  bun5 lun7 king</p>
<p>我回講，修心養性是為道日損，弄文論經是為學日益。典故是老子第四十八章，以下請練習用台語唸：「為學日益，為道日損，損之又損，以至於無為，無為而無不為。取天下常以無事，及其有事，不足以取天下。」為學、為道，攏是要緊，老子本儂的確亦有經過為學个坎站。</p>
<p>2. <b>日月催逼儂快老，無疑愈老愈癮頭。</b>Ji̍t-gua̍t tshui-pik l&acirc;ng kuē lāu, b&ocirc;-g&icirc;  l&uacute; lāu l&uacute; gi&agrave;n-th&acirc;u.</p>
<p>即句毋是我想个，順紲抾做伙。彼是我早當年佇戲棚跤看老藝人搬歌仔戲學著个。腳數[kioh-si&agrave;u]是一个死忠个老奴才，伊出場个時講个。傳統戲劇，出場有時唸四句，有時干那唸兩句。台語「快」是容易[i&ocirc;ng-īnn]个意思，伊是講做khu&agrave;i第三聲，這是現時普遍个音，毋閣伊嘛有卡古个白話音
kuē第七聲，我刁工用即个音。</p>
<p>古俗語講「<b>等儂快老</b>」[t&aacute;n l&acirc;ng kuē lāu]，即句話有夠儹。汝講著毋著啊？</p>
<p>Gi&agrave;n-th&acirc;u，原底扑算是漢字「癮頭」字面个意思，"gi&agrave;n-th&acirc;u k&agrave;u"，是華語「癮頭犯了」。總是，佇迄句話內底佮咱即馬一般个用法，攏是咧講頭腦䆀，袂曉想。</p>
<p>3. 工欲善其事，必先利其器。[Kong# io̍k siān# k&icirc; sū, pit sian# lī# k&icirc; kh&igrave;.]</p>
<p>新諺語：<b>家私尖l&egrave;-l&egrave;, 工課真紲勢。</b>[Ke-si tsiam-l&egrave;-l&egrave;, khang-khu&egrave; tsin su&agrave;-s&egrave;.]</p>
<p>Pektiong問逐家，迄句文言咁有卡好个台語講法，T&acirc;n H&ocirc;ng回應講：工作若欲順,傢私著愛準。</p>
<p>我想講我嘛來想--一句。我想个前半句，是早當年佇「烏儂」先生演播个電台布袋戲學著个，一个囡仔功夫真厲害，佮一个姑娘同行[t&acirc;ng-ki&acirc;nn]，路
裡拄著歹儂欲相殺，對方大儂看伊毋起，講伊囡仔ph&iacute;遮細漢，出門閣tu&agrave;-tshit（tshuā女朋友），伊應講：「細罔細，我个家私頭仔不時嘛尖
l&egrave;-l&egrave;。」咱聽會出即句話个性暗示。</p>
<p>4. 洪舜延先生〈台諺聲律啟蒙〉有一句話講：<b>某若會食氣，翁著會掌志。</b>[B&oacute;o nā ē tsia̍h-kh&igrave;, ang tio̍h ē tsi&oacute;ng-ts&igrave;.]</p>
<p>我佇Facebook看著一个Ok-s&agrave;ng講怹翁真好飼，伊簡單攢[tshu&acirc;n]一下，怹翁著食甲粗飽矣。我著共伊寄話講sńg笑：</p>
<p><b>嫁翁嫁好飼，娶某娶伶俐。</b>[K&egrave;-ang k&egrave; h&oacute; tshī, tshuā-b&oacute;o tshuā l&iacute;ng-lī.]</p>
<p>5. 儂講：<b>一名透京城</b>[Tsi̍t-mi&acirc; th&agrave;u kiann-si&acirc;nn]</p>
<p>我看著鄭惠敏小姐佇台中个台灣文化書局，辦活動tshuā逐家出去行遊[ki&acirc;nn-i&ucirc;]辦了真成功，連台北个朋友嘛鼻芳欲拚落來參加。我著共鄭小姐留言[li&ucirc;-gi&acirc;n]：</p>
<p><b>𠢕辦會時行，好名透京城。</b>[G&acirc;u pān ē s&icirc;-ki&acirc;nn, h&oacute;-mi&acirc; th&agrave;u kiann-si&acirc;nn.]</p>

