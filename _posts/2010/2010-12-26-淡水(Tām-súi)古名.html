---
layout: post
title: 淡水(Tām-súi)古名
date: 2010-12-26 13:27:23 +0800
author: 潘科元
categories: [台文講台灣, 地名]
---

<p>「淡水」地名真古，並毋是先有滬尾，後來改名做淡水，才出現个名稱。明朝尾一寡中國文獻著有提起「雞籠淡水」。稽考个儂根據漢人个文獻，認為是漢人號个名，講「淡」毋是tsi&aacute;nn个意思，是水淀滿滿，欲溢出來个形，佮「澹」相通。講迄陣「淡水」是指歸大片个淡水河流域[li&ucirc;-hi̍k]。<a target="_blank" title="〈台灣現存最古老的地名&mdash;淡水〉" href="http://tamsui.yam.org.tw/hubest/hbst1/hube111.htm">http://tamsui.yam.org.tw/hubest/hbst1/hube111.htm</a><br /><br />1873廈英大辭典羅馬字拼音所記个呼音是 "tām-s&uacute;i"，英文拼音是 Tamsuy。<a target="_blank" title="廈英大辭典 -- tām-su&iacute;" href="http://minhakka.ling.sinica.edu.tw/tou/su_tian_1/473.jpg">http://minhakka.ling.sinica.edu.tw/tou/su_tian_1/473.jpg<br /></a><br />無調號个 Tamsui 个寫法，咱佇淡水个遺跡[u&icirc;-tsik]閣定定看會著。重點是「水」唸做 s&uacute;i 是文言音，毋是白話音 ts&uacute;i。到甲1931年台日大辭典所記，著變做 ts 个聲母矣。http://taigi.fhl.net/dict/gm.php?fn=B%2FB0099.png<br /><br />對照頂面所講，是漢人所號名，而且意思閣遐深，所以唸文言音，按呢袂輸真合理。毋閣我猶原無掠伊做定論，是按怎古文獻「雞籠淡水」定定做伙出現，「雞籠」是原住民个名，抑「淡水」著需要漢人另外號名，才有通指稱？既然欲號有學問个名，何必著寫「淡水」，毋寫卡明確个「澹水」？（康熙字典「淡」：<a target="_blank" title="康熙字典 -- 淡" href="http://www.zdic.net/zd/zi/ZdicE6ZdicB7ZdicA1.htm">http://www.zdic.net/zd/zi/ZdicE6ZdicB7ZdicA1.htm</a> ）<br /><br />總是，這是我个憢疑[gi&acirc;u-g&icirc;]，毋是反對个意見。﻿<br /><br />聽一个清水个朋友講，怹「水」嘛是唸文言音 tshing-s&uacute;i</p>

