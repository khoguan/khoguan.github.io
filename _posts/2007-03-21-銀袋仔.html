---
layout: post
title: 銀袋仔
date: 2007-03-21 12:23:03 +0800
author: 潘科元
category: [生活台文, 活咧]
---

<p>離開鄉里[hiunn-lí]，上台北讀高中个時，老母予我一个銀袋仔[gîn-tē-á]，tsiâu細个仔，卜紮[tsah]帶褲袋仔、衫袋仔攏真sù-sī。這是我歸世儂第一擺有銀袋仔。</p><p>毋知經過幾年，即个銀袋仔用甲真舊相[kū-siùnn]，到尾àu去。我才去百貨公司買新个來thuì，卡大--小--可，總是iáu合用。到tsín閣逐工紮出門。</p><p>兩三年前，有一擺轉去厝裡，老父閣予我一个銀袋仔，敢是儂送个。我著先收囥thuah仔內。</p><p>扑算 我一世儂，用三个銀袋仔著有夠矣。</p>

