---
layout: post
title: 2023-07-22學習日記
date: 2023-07-22
author: 潘科元
categories: [日記]
tags: [台語聖經]
---
## 學習台語

問阿如，華翻台：〔阿元又在生悶氣了。〕，伊寫講：

> 這箍阿元閣咧煮鍋仔糜囉。
{: .prompt-info }

我查著台日典有收【**炰鍋仔糜 pû e-á-bê**】，毋過伊个解說是字面意思爾爾。

煮/炰 e-á-bê / ue-á-muâi/muê 个時，鍋仔內會愈來愈燒、沓沓仔滾起來、
puh pho̍k-á 發出 phok phok phok 个聲，用這來比喻儂〔生悶氣〕个情態，真正傳神。

## 白話字聖經兩个語詞：hāu-phiaⁿ-phè、taⁿ-teh

建盛兄問我白話字聖經內底兩个語詞：

> Iû-tāi lâng kóng, Hāu-phiaⁿ-phè iáu-kú chōe, taⁿ-teh ê lâng í-keng bô la̍t, só͘-í lán bōe-ōe khí siâⁿ-chhiûⁿ.
>
> （我个漢字轉寫：猶大儂講：鱟骿杮猶久濟，擔硩个儂已經無力，所以咱袂會起城牆。
{: .prompt-tip }

我有寫解說佮一寡稽考，本來寫佇下底，有轉貼去面冊，tann 佇新站遮也摘出來鋪一篇。

## 學習日語

Satori Reader > Human Japanese Extra Credit >  Chap. 14: A Stroll Through Town

## 學習電腦

我个新站个鋪文 front matter 个 `tags:` 欄位，我試用頭字大寫个英文字，像 Facebook
佮 Markdown，攏有成功顯示出來。毋知說明文件呔會講一律愛小寫咧？ 

