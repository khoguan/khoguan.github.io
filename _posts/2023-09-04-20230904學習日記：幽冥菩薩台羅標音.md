---
layout: post
title: 2023-09-04-學習日記：〈幽冥菩薩〉台羅標音
date: 2023-09-04
author: 潘科元
categories: [日記]
---
## 學習台語
## 林宗範先生唱牽亡歌〈幽冥菩薩〉个台羅標音

影片佮紹介佇 Youtube [民俗亂彈【林宗範牽亡歌示範】幽冥菩薩│錫杖打開地獄門](https://youtu.be/8ypuRfdj1ZM?si=QxGR6YGxjIR7C7Yp){:target="_blank"}。以下是我个台羅標音，閣下底有標音方面个註解。

> 幽冥菩薩妙難論  
> iu-bîng# phôo-sat# miāu# lân lūn#  
> 化現金容處處分 處處分  
> huà-hiān kim-iông# tshù-tshù# hun#, tshù-tshù hun#  
> 三途六道聞妙法  
> sam-tôo# lio̍k-tō# bûn miāu-huat#  
> 四生十類沐慈恩 沐慈恩  
> sù-sing# si̍p-luī# bo̍k# tsû-un#, bo̍k tsû-un#  
> 
> 九華山上禮慈尊  
> kiú-huâ# san-siōng# lé tsû-tsun#  
> 錫杖打開地獄門  
> sik-tiāng# tánn-khai# tē-ga̍k-bûn#  
> 寶珠照澈天堂路  
> pó-tsu# tsiàu-thiat# thian-tông-lōo#  
> 救渡亡魂出苦淪 出苦淪  
> kiù-tōo# bông-hûn# tshut khóo-lûn#, tshut khóo-lûn#  
> 
> 冥陽救苦遍靈聖  
> bîng-iông# kiù-khóo# phiàn lîng-sìng#  
> 天堂地府傳威名  
> thian-tông# tē-hú# thuân ui-bîng#  
> 弟子一心三拜請  
> tē-tsú# it-sim# sam pài-tshiánn#  
> 地府地藏出路行 出路行  
> tē-hú# tē-tsōng# tshut lōo kiânn#, tshut lōo kiânn#
{: .prompt-info }

註：

1. 台羅符號攏用細本（小寫）字母，因為大本（大寫）字母 I
佮細本字母 l 看較袂出差別。記號 # 表示前字唸本調，這是予讀者罔參考，
因為伊是用唱个，有時較僫判斷是本調抑是變調。thap-字(襯字) 暫時無記。

2. 「錫杖」林先生唱 sik-tiāng 兩字攏文音，tiāng 是漳腔文音。
「錫杖」台日典有收兩種講法：sik-thn̄g（前文後白）、siah-thiōng（前白後文）。
「杖」唸 thn̄g 是白話音，像【孝杖 hà-thn̄g】，即音強欲失傳矣。
「錫」文 sik，白 siah。「杖」漳文 tiāng、廈文 tiōng / thiōng。

## 學習日語
讀 JapanesePod101.

## 學習電腦
讀 *Learning Perl 6*.

