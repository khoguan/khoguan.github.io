---
layout: post
title: 三角形全等定理个證明
date: '2022-01-24T06:07:00.013-08:00'
author: 潘科元
categories: [數學, 歐氏幾何]
math: true
blogger_id: tag:blogger.com,1999:blog-7832241202417428645.post-6225158829732290988
blogger_orig_url: https://khoguanmath.blogspot.com/2022/01/congruence-6-sasasasssp.html
---

<p>楊維哲教授《基礎平面幾何》關係三角形「合同」三定理（「合同」意思也就是阮當年所學著个「全等」，楊教授佮意用「合同」个講法，較倚英文 congruence，可能也較倚希臘原文？），楊教授並無好好仔證明，干焦用「註」簡單講：
</p>

<blockquote class="prompt-tip">
    雖然合同的定義要求：角度與長度的總共 6 個，都必須對應相等，但是由我們的作圖法，就知道有三個合同原理！此即 sas，asa，sss。（p.58 ff.）
</blockquote>

<p>
講了伊就直接將即三條列做免證自明个原理矣。
</p><p>
我無啥認同按呢个處理法，應該著照起工來證明才好，無應該按呢就準過。我感覺 SAS 是三合同原理當中上蓋根本个，用「相疊[sio-tha̍h]作圖法」（以下簡稱「疊圖法」）會使得「說明」予儂「接受」（可能無一定會使「證明」予儂「相信」），了後 ASA 佮 SSS 攏著有一个較完整个證明才著。看 Euclid《幾何原本》，真歡喜發現聖人就是按呢做！
</p><p>
幾何原本 <a href="http://aleph0.clarku.edu/~djoyce/java/elements/bookI/propI4.html" rel="nofollow" target="_blank">Book I, Proposition 4</a>（以下簡稱法是 I.P.4）就是用疊圖法證明 SAS。
</p><p><a href="http://aleph0.clarku.edu/~djoyce/java/elements/bookI/propI5.html" rel="nofollow" target="_blank">I.P.5</a> 是咧證「等腰三角形个兩底角平大」，I.P.6 是逆命題「兩底角平大个三角形就是等腰三角形」。
</p><p><a href="http://aleph0.clarku.edu/~djoyce/java/elements/bookI/propI7.html" rel="nofollow" target="_blank">I.P.7</a> 是《原本》冊--裡真奇妙个基本定理，較僫得用文字說明，是咧證明「等長底邊無可能做出兩組兩邊各自平長个交線」。
</p><p><a href="http://aleph0.clarku.edu/~djoyce/java/elements/bookI/propI8.html" rel="nofollow" target="_blank">I.P.8</a> 就是證明 SSS，證明過程 Euclid 用著疊圖法佮頂段所講个 I.P.7。I.P.7 閣用著 I.P.5。I.P.5 閣用著 I.P.4 SAS 定理。
</p><p>
到甲 <a href="http://aleph0.clarku.edu/~djoyce/java/elements/bookI/propI26.html" rel="nofollow" target="_blank">I.P.26</a> 才出現 ASA/AAS 定理，證明過程也是建立佇 I.P.4 SAS 頂頭。
</p><p>
通講 SAS 是三角形合同定理个地基，按呢建立起來个幾何智識系統毋才有一个範[pān]！

</p><p>
吳秉翰、吳作樂兩先生《什麼是數學？》p.213「全等性質為什麼全等」小節第一段寫：
</p>
<blockquote class="prompt-tip">
從希臘時期到現在都是用做圖技巧再剪下，並驗證是否重疊，若重疊即被認定是全等的性質，也就是用真實世界的物理方法來驗證數學。但對作者來說除了 SSS 全等性質外，其他性質相當的不直覺。
</blockquote>

<p>
但是我所看著个幾何原本英文譯本所寫，三角形合同定理當中，除了 SAS 勉強會使得講是「用真實世界的物理方法來驗證數學」，其他个並毋是按呢。事實上，SAS 个證明過程用著抽象理性，會使完全佇頭腦內進行，佮物質、物理實驗層次無仝。</p>

$\displaystyle \mathbf{SAS}$三角形全等定理：
\begin{gather*}
\triangle ABC佮\triangle DEF,\ | \overline{AB}| =| \overline{DE}| ,\ | \overline{AC}| =| \overline{DF}| ,\ | \angle A| =| \angle D| ,\\
則\triangle ABC\cong \triangle DEF.
\end{gather*}

<p><a href="http://aleph0.clarku.edu/~djoyce/java/elements/bookI/propI4.html" rel="nofollow" target="_blank">《幾何原本》英譯本 I.P.4 證明 SAS 按呢寫</a>：</p><div class="separator" style="clear: both; text-align: center;"><a href="https://blogger.googleusercontent.com/img/a/AVvXsEgq8J_IEZH1XAxkdSm1oCi05NtOjkJXYtbJWnzbuZA2t8QOwp-5vIpBSd3-8Qfc4RDBT323T_mP47Tmvct2Ny7--1kr-Ka62rD6A2P5dfiWqzPDt4EUt3wWA2EHT3tkE_frYJNcZ-krKM8QTg0tPIEHBo1apNdnDCmIgCZbhCEurpGV2YNPY5kqmVLf=s337" style="margin-left: 1em; margin-right: 1em;"><img border="0" data-original-height="214" data-original-width="337" height="203" src="https://blogger.googleusercontent.com/img/a/AVvXsEgq8J_IEZH1XAxkdSm1oCi05NtOjkJXYtbJWnzbuZA2t8QOwp-5vIpBSd3-8Qfc4RDBT323T_mP47Tmvct2Ny7--1kr-Ka62rD6A2P5dfiWqzPDt4EUt3wWA2EHT3tkE_frYJNcZ-krKM8QTg0tPIEHBo1apNdnDCmIgCZbhCEurpGV2YNPY5kqmVLf=s320" width="320" /></a></div>

<blockquote class="prompt-tip">
    <p>If the triangle ABC is superposed on the triangle DEF, and if the point A is placed on the point D and the straight line AB on DE, then the point B also coincides with E, because AB equals DE.</p><p>
Again, AB coinciding with DE, the straight line AC also coincides with DF, because the angle BAC equals the angle EDF. Hence the point C also coincides with the point F, because AC again equals DF.
</p><p>
But B also coincides with E, hence the base BC coincides with the base EF and equals it.
</p><p>
Thus the whole triangle ABC coincides with the whole triangle DEF and equals it.
</p><p>
And the remaining angles also coincide with the remaining angles and equal them, the angle ABC equals the angle DEF, and the angle ACB equals the angle DFE.
</p>
</blockquote>

<p>
以上个證明論述，有一个重要精神，就是相信「徛佇仝一个起點，轉仝款角度（向仝款方向）、行仝款距離，結局就會行到仝一終點」。這也是後世數學「極座標」系統靠角度佮距離兩个參數來定位座標，上蓋基本个假定，也是生活中不時拄會著个經驗。
</p>
<p>
《什麼是數學？》p.214閣有講：
</p>
<blockquote class="prompt-tip">
作者本身教學經驗，學生對於五個全等性質並不能完全認同，大多數人僅能接受 SSS 全等。而其他的在直覺上是完全無法接受的，而重疊的方法又使人認為不夠嚴謹，如果在不能完全認同的情況下，後續的練習幾何證明僅僅是建立在空中的樓閣，學生只是學會書寫兩三角形為什麼全等的證明流程，並不明白為什麼該性質全等？
</blockquote>
<p>
作者个解決方法是：將 SSS 直接定義做公設，其他个全等定理才用即个公設去推衍[tshui-ián]。
</p>
<p>
這是佇歐氏幾何五大公設下底，閣生出一條公設，我感覺真心適，因為我佮幾何原本拄好有相通，感覺 SAS 較基本，也較直覺，但是吳老師佮怹多數學生煞認為 SSS 較直覺，不證自明。我真好奇：是按怎兩个三角形三條相應線平長，咱就會使放心相信三个相應角也攏會仝款咧？欲按怎直覺、相信講袂出現別種角度个組合咧？這咁無需要進一步說明甚至是證明？</p>
<p>欲增加一个公設，我寧可採用我頭前所講个：「徛佇仝一个起點，向仝款方向、行仝款距離，結局就會行到仝一終點」。</p>
