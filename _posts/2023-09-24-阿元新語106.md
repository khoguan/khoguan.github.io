---
layout: post
title: 阿元新語106 
date: 2023-09-24 
author: 潘科元
categories: [日記]
tags: [阿元新語]
---

## 阿元新語106

> 漢草無漢草，海口無海口，一支面閣欲吼欲吼。  
> Hàn-tsháu bô hàn-tsháu, hái-kháu bô hái-kháu, tsi̍t ki bīn koh beh-háu-beh-háu.
{: .prompt-tip }

其中，兩个「海口」會使換做【氣口 khuì-kháu】，適用無仝个語境。

文例：  
「翁小銘，漢草無漢草，海口無海口，一支面閣欲吼欲吼，按呢嘛選會椆立委喔？」  
「伊好額啊。」

註：「翁小銘」即个虛擬[hi-gí]个正式儂名，照我所知，古早台語較愛唸做
Ang Siáu-bîng，現代台語儂較愛唸做 Ong Sió-bîng. 阮漢文老師莊先生捌提起
「陸小曼」个代誌，伊就是講 Lio̍k Siáu-bân。「曼」唸第五聲，甘字典也是標第五聲，
無標第七聲。彙音寶鑑就有收 bân、bān 兩音。
