---
layout: post
title: 代理孕母个爭議
date: 2023-08-03
author: 潘科元
categories: [台文講台灣, 時局]
---

陳昭姿醫師佇面冊寫講：

> 柯P 親口告訴我，他支持「代理孕母」。身為一個罹患先天性子宮發育不全的病人，
將「代理孕母」解禁與制度化，是我一生的心願！
{: .prompt-info }

我無留言反對伊，干焦佇我个個人版面寫出我个疑慮，文內並無提起陳醫師。

> 去看一屑仔資料，感覺代理孕母就是我本來所想\--个：
> 有錢个翁仔某去揣無錢个查某儂，借伊个腹肚來生囝。過程中，
> 著愛開真濟錢彌補對方。等囡仔生出來，對方著愛照契約，
> 放棄對囡仔个一切權利。
>
> 即个查某儂可能對無錢變較有錢矣，但是伊佇精神、心理上个失落、苦痛[khóo-thàng]，
> 是欲按怎用法律來規範、補救咧？「欲愛錢，著愛付出代價，雙方面歡喜甘願，
> 日後當然袂使有長短跤話」？
>
> 各位女性朋友，佇啥乜情形下，恁願意出租家己个腹肚，替儂懷胎、生囝？
{: .prompt-tip}

想袂到陳醫師遐爾無閒个儂，會看著我寫个，閣來留言：

> 你有沒弄清楚何謂代孕？捐精捐卵都可以了，收養都可以了
> （不自願捐精+不自願捐卵+不自願代孕），為何只有最輕微，
> 引發最少問題之的代孕不行呢？成全別人追求幸福是人生的最高境界，
> 請用正面思考這個全世界四五十個國家都允許的代孕
{: .prompt-info }

我有心想欲佮伊好好仔對話，寫華文應講：

> 我無法想像一個女人忍受十月懷胎及最後的分娩痛苦，
> 生下孩子後卻只能依約被剝奪一切親權，這種苦竟然可以被視為最輕微的事。
> 即便孩子身上的基因沒有她的成份，但是兩者已經是實實在在的「血脈相連」了。
>
> 所謂「成全別人追求幸福是人生的最高境界」固然沒錯，
> 但是這種話不能由受益者來說，更何況這種成全是要付出重大的犧牲。
>
> 其實我並未強烈反對代理孕母合法化，但是建議想要推動代孕合法化的人，
> 不宜站在強調不孕者很需要有人來代孕的立場，而是多多為那些潛在的代孕者設想、
> 規劃及照料，社會才有可能接納。
{: .prompt-tip }

伊閣應講：

> 那些反對代孕要求去收養的呢，照你理論，就是親生孩子整個被剝奪了，
> 到另一個家庭去了，實在無法理解你們的邏輯
{: .prompt-info}

收養有真濟情形是收養孤兒，當然嘛有家己無法度 tshiânn-tî，才送囝予儂收養，
彼是主動拜託別儂來解決家己个問題，佮代理孕母个情形差大碼。我想欲按呢應，
可惜陳醫師後來共我解除面友關係矣。我个面冊留言欄，有設定非朋友袂使留言，
所以我佮伊个討論就斷去矣。

陳醫師个個人版本我是猶原會使閣去寫--啥貨。伊真大方，容允非面友去留言，
我修養䆀，早前捌予不懂--个來亂過，後來就設較嚴矣。

補充：拄仔才發現，面冊即馬个設定做了閣較幼矣，
會使針對每一篇鋪文來設定無仝款个容允回應留言个儂群。
按呢我就特別共迄篇文設定做容允任何儂來留言。
我其他个面友个意見有个寫了真好。

